Net als veel anderen zou ik graag willen weten hoe Alkmaar er in 2040 uitziet, als de kleuters van nu al een paar jaar volwassen zijn en de vijftigers van nu bejaard beginnen te worden. Jammer genoeg beschikt de gemeente niet over een glazen bol. Waar we vanaf nu wel over beschikken is de Omgevingsvisie 2040 waarin Alkmaar aangeeft welke stappen wij willen nemen om ervoor te zorgen dat de kleuters van nu ook dan kunnen leven in een levendige en aantrekkelijke stad. Een gemeente waar je fijn kunt wonen en uitgaan, cultuur mee kunt maken of kunt genieten van groen en natuur. Ook prettig voor de vijftigers van nu, omgeven met slimme oplossingen om lang en aangenaam zelfstandig in eigen huis en buurt te wonen. 
Er zal in 2040 veel veranderd zijn. Nemen de kleuters van nu nog rijlessen of hoeven ze alleen maar te leren om de bestemming in te tikken van zelfrijdende auto’s? Gaan de vijftigers van nu dan nog naar de supermarkt of komt hun eten via de buizenpost warm en nog vol vitaminen aan? 
Veel weten we nog niet zeker, maar wel is nu al duidelijk dat het centrum van Alkmaar veel groter gaat worden. Bij veel grotere steden is dat nu al zichtbaar. Wij zien in Alkmaar dat Overstad steeds aantrekkelijker is voor uitgaan en ontspanning. Ook is duidelijk dat we in de toekomst veel slimmer en duurzamer met energie omgaan en dat we bestand moeten zijn tegen het klimaat van de toekomst. Daarom is het belangrijk meer regenwater in de stad te bergen en daar is meer groen voor nodig. 
Alkmaar heeft een grote variëteit aan mogelijkheden om te wonen, werken en ontspannen. Dat kan in de compacte binnenstad, de groene woonwijken met veel parken en in de dorpen met elk hun eigen gezicht en ruimte voor hoogstaande agrarische economie. Dat moeten we zo houden. We ondersteunen de agrarische sector bij de verdere ontwikkeling, houden de binnenstad en omgeving compact en bouwen de groene longen niet vol met huizen. Voor onze identiteit zijn de historische binnenstad en de monumentale dorpskernen onmisbaar. 
Met deze visie leggen we onze kaarten op tafel. Het is een open uitnodiging aan iedereen om samen met ons invulling te geven aan de ambities van de stad. Partijen die durven en ons inspireren. Geen risicoloze plannen voor het snelle geld, maar ambitieuze plannen die hout snijden. De gemeente neemt de regie en geeft met deze visie vooraf duidelijkheid over de manier waarop -en de vereiste kwaliteit waarmee- delen van Alkmaar, met name langs het kanaal, op elkaar aansluiten. En natuurlijk laten we ons graag positief verrassen door frisse ideeën vanuit de markt. Samen werken wij aan het Alkmaar van de 21e eeuw. 
Alkmaar ligt aan twee kanten van het Noordhollandsch Kanaal, net als Amsterdam aan het IJ en de Amstel en Maastricht aan de Maas. Daar kunnen we veel meer gebruik van maken. Wij omarmen het Kanaal door aantrekkelijke kanaaloevers te realiseren met ruimte voor woningen, cultuur en creativiteit aan het water. Van een kanaal dat Alkmaar in tweeën deelt naar de Stadsrivier van het centrum. De kanaaloevers bij Overstad zijn daar al een voorbeeld van. 
Alkmaar is een gemeente in voortdurende ontwikkeling. Dat proces van vorming van stad en land vindt plaats in aldoor complexere omstandigheden. Zo hebben in deze tijd steeds meer partijen belang bij ontwikkelingen, onder meer vanwege deregulering en actieve betrokkenheid van de burger. Nieuwe mondiale uitdagingen zoals de klimaatverandering worden alsmaar acuter in het denken over de toekomst. Ook de voortschrijdende ontwikkeling van nieuwe technologische toepassingen beïnvloedt de maatschappij steeds meer. Om de ontwikkelingen in de gemeente in goede banen te leiden is het van belang een gedegen visie op de toekomst te formuleren. Deze omgevingsvisie vormt een ambiteus en helder document dat inspireert en de basis vormt voor de leefbare stad en het aantrekkelijke buitengebied van morgen. 
De omgevingsvisie biedt voor iedereen die mee wil bouwen aan het Alkmaar van de toekomst een kader om voortdurend in gesprek te blijven met elkaar: inwoners, ondernemers en ontwikkelaars. De visie verleidt, verenigt en verbindt en laat zien waar Alkmaar voor staat. Alkmaar neemt op basis van de omgevingsvisie als centrale stad van de regio stelling en creëert hiermee een dialoog met regionale overheidspartners. 
De omgevingsvisie is een strategisch beleidsdocument dat betrekking heeft op de fysieke leefomgeving van Alkmaar. In de visie worden strategische keuzes gemaakt voor de toekomstige ontwikkeling van de gemeente. De visie heeft betrekking op meerdere beleidsvelden. Onder meer ontwikkelingen op het gebied van cultureel erfgoed, energie-infrastructuur, landbouw, landschap, milieu, natuur, water, economie, bereikbaarheid, wonen en sociale ontwikkelingen worden meegewogen en beschreven in de omgevingsvisie. Hierdoor vormt de visie een integrale schakel tussen de verschillende beleidsvelden. Daardoor gaat het document veel verder dan alleen een ruimtelijke visie. 
De keuze voor een horizon tot het jaar 2040 verduidelijkt het strategisch karakter van de visie en laat zien dat de strategische doelen niet op korte termijn zullen worden bereikt, maar juist op langere termijn zichtbaar worden. De visie biedt een stevig handvat om op op hoofdlijnen sturing te geven aan de ontwikkeling van stad en land. 
Met de Omgevingswet wordt ook het begrip omgevingskwaliteit geïntroduceerd. Deze term gaat een stap verder dan de bestaande term ruimtelijke kwaliteit. Zo omvat het begrip naast ruimtelijke kwaliteit ook de mate van leefbaarheid van een gebied en zaken als concurrentiekracht en milieukwaliteit. Het begrip omgevingskwaliteit weerspiegelt het integrale karakter van de omgevingsvisie. Het versterken van de omgevingskwaliteit van Alkmaar is het leidend motief van deze omgevingsvisie. In de visie wordt nader uitgelegd hoe de Alkmaarse omgevingskwaliteit in de toekomst kan toenemen en welke ingrepen op termijn nodig zijn om Alkmaar nog aantrekkelijker, leefbaarder en innovatiever te maken. 
De nieuwe Omgevingswet verplicht alle gemeenten in de toekomst om een omgevingsvisie op te stellen. De omgevingsvisie neemt als ruimtelijk instrument de plek in van de structuurvisie die vanaf 2008 als verplichting gold op basis van de Wet ruimtelijke ordening. De visie is volgens de wet een voor de gemeente zelfbindend instrument. Het geldt als beleidskader voor het opstellen van omgevingsplannen (bestemmingsplannen) en biedt een leidraad voor het samenstellen van relevante uitvoeringsprogramma’s die tezamen deel uitmaken van de uitvoeringsagenda. 
De omgevingsvisie is tot stand gekomen in dialoog met verschillende partijen. Er zijn participatiebijeenkomsten in workshopvorm geweest in Alkmaar en Grootschermer en er hebben interviews plaatsgevonden met inwoners en bezoekers van De Rijp, winkelcentrum De Mare in Alkmaar-Noord en Overstad. Verder hebben overleggen plaatsgevonden met ondernemers, belangenorganisaties, natuurbeheerders, het Hoogheemraadschap Hollands Noorderkwartier, buurgemeenten en de Provincie Noord-Holland. Ook tafelgesprekken met experts en interne informatieronden met raads- en commissieleden en vakambtenaren hebben de inhoudelijke invulling van de omgevingsvisie nader vormgegeven. Ten slotte hebben mensen gebruik gamaakt van de formele inspraakmogelijkheden door een zienswijze naar voren te brengen, waarvan een aantal heeft geleid tot verdere verbeteringen van de visie. 
De omgevingsvisie is opgezet als een set ambities over de toekomst van de gemeente Alkmaar. De ambitites leveren toekomstbeelden op. Ze worden als korte samenvatting aan het begin van het document gepresenteerd om een globaal beeld van de visie te krijgen. Een sterke regionale positionering vormt het startpunt voor het schetsen van toekomstbeelden over zowel stad als landelijk gebied. Trends geven een overzicht van de huidige maatschappelijke ontwikkelingsrichting en Alkmaarse kwaliteiten de sterke punten van stad en land in de gemeente. Verschillende ambities schetsen vervolgens het toekomstbeeld voor langere termijn, waarna middelen (ruimtelijke programma’s) volgen die nodig zijn om uitvoering te geven aan de ambities. Deze middelen vormen de uitvoeringsagenda. 
De Omgevingsvisie Alkmaar 2040 is een strategisch beleidsdocument dat betrekking heeft op de fysieke leefomgeving van Alkmaar. De visie biedt een stevig handvat om op hoofdlijnen sturing te geven aan de ontwikkeling van stad en land tot 2040. Sturing vindt plaats op omgevingskwaliteit, een begrip dat naast ruimtelijke kwaliteit ook de mate van leefbaarheid van een gebied en zaken als concurrentiekracht en milieukwaliteit meeneemt. Startpunt van de omgevingsvisie is de sterke regionale positie van Alkmaar. De omgevingsvisie kwam tot stand met inbreng van vele betrokkenen: lokale- en regionale bestuurders, ondernemers, bezoekers en inwoners van de stad en de omliggende dorpen. 
Alkmaar beschouwt haar relatief kleine schaal als pluspunt. Ze kiest daarom niet voor uitbreiding, maar voor verdichting die bijdraagt aan de kwaliteit van de stad. De compacte stad Alkmaar is een duurzame en klimaatbestendige stad, waarin iedereen gezond kan leven. In de na-oorlogse wijken vindt een herwaardering plaats van bestaande kwaliteiten zoals veel groen, een aantrekkelijke openbare ruimte en kleinschalige woonbuurten. De Overloopwijken in Alkmaar Noord worden duurzamer en meer toekomstbestendig gemaakt. Samen met bewoners thematiseert de gemeente haar parken, zodat ze beter aansluiten op de persoonlijke beleving van gebruikers. Alkmaar zet daarnaast in op het trekken van meer toeristen en dagjesmensen, met de binnenstad als grootste trekker. Als visitekaartje voor de stad is aandacht voor de Stadsentrees en lange lijnen door de stad. 
De focus op het Noordhollandsch Kanaal verschuift van industrieel transportkanaal naar uitnodigende stadsrivier. Hier vinden ontwikkelingen plaats van voorbeeldprojecten op het gebied van duurzaamheid en klimaatadaptatie en ontstaan representatieve bedrijven. Onder de noemer Smart Town Alkmaar vinden er bijvoorbeeld experimenten plaats met smart city-concepten. Met het integreren van nieuwe technologieën in de leefomgeving kan Alkmaar meters maken op het gebied van het verbeteren van luchtkwaliteit, energietransitie, geluidsbelasting en hittestress. De oevers van het kanaal vormen het uitloopgebied van de stad. Compact en stedelijk bouwen gaat hier gepaard met het koppelen van fietsroutes. De ontwikkeling van de kanaalzone vindt grotendeels organisch plaats, op basis van initiatieven van marktpartijen en zelfbouwers. 
De omgevingsvisie is opgezet als een set van algemene en verhalende ambities. De algemene ambities hebben een algemeen karakter en zijn altijd van toepassing. Doel van deze ambities is Alkmaar goed te laten fungeren als een gemeente met een complete stad met gezonde stadsvoorzieningen, een innovatief en toekomstbestendig buitengebied, een brede werkgelegenheid, een aantrekkelijk aanbod voor bezoekers en een prettig leefmilieu voor bewoners, inclusief een gezond sport- en recreatieklimaat. De hieronder toegelichte drie verhalende ambities komen voort uit maatschappelijke trends en bestaande Alkmaarse kwaliteiten. Ze fungeren als ontwikkelingsdoelen voor de toekomst. 
Op basis van de vastgestelde omgevingsvisie stelt het college een uitvoeringsagenda op met daarin de relevante programmering om de visie tot uitvoer te brengen. Deze programma’s zijn flexibel en kunnen in de loop der tijd indien nodig worden bijgesteld. De verankering van de omgevingsvisie vindt plaats door het vaststellen van omgevingsplannen, de planologisch-juridische uitwerkingen per gebied. Het college zal starten met het opnemen van een uitvoeringsprogramma met betrekking tot het ontwikkelen van de Kanaalzone Alkmaar. 
De gemeenten rond Alkmaar maken deel uit van de Regio Alkmaar, waarvan Alkmaar de centrumstad is. Inwoners van de regio maken gebruik van de regionale voorzieningen die Alkmaar biedt en profiteren daarmee van de schaalgrootte van de stad. Andersom biedt de regio inwoners van Alkmaar een duidelijke meerwaarde op recreatief gebied, waardoor wonen in Alkmaar nog aantrekkelijker wordt. 
Als centrale stad van de regio neemt Alkmaar het voortouw in ontwikkelingen die de regio aantrekkelijk maken. Dat is belangrijk, want een aantrekkelijke regio is de basis voor iedere succesvolle centrumstad. Alkmaar heeft baat bij zijn strategische ligging in het hart van Noord-Holland: op het scharnierpunt van de dynamische Metropoolregio Amsterdam en Noord-Holland-Noord, en als spil van de Regio Alkmaar. Alkmaar vormt als scharnier een urban hub als springplank naar de metropoolregio vanuit Noord-Holland-Noord. 
Alkmaar ligt in het invloedsgebied van de Metropoolregio Amsterdam. Door middel van het intercitynetwerk en rijksweg A9 is de gemeente direct met de Metropoolregio Amsterdam verbonden en liggen Amsterdam en Schiphol binnen handbereik van Alkmaar. 
Alkmaar werkt intensief in de regio Alkmaar samen op de genoemde strategische speerpunten, als geheel, ieder vanuit eigen kracht. De gemeente kiest voor het verder verstedelijken van de stad en wil dat met oog voor kwaliteit in stedelijke leefomgevingen doen. Hierdoor worden contrasten tussen de stad Alkmaar en dorpen in de regio zichtbaarder en nemen keuzemogelijkheden voor bewoners over waar en op welke wijze te wonen toe. 
Alkmaar zet in op het verder verbeteren van het vervoersnetwerk van en naar de Metropoolregio Amsterdam en richt zich daarbij vooral op de Zaancorridor. Wanneer de vraag naar vervoer daar stijgt kan dat leiden tot het mogelijk maken van hoogfrequent spoor. Ook is het belangrijk dat dagelijkse toevoerlijnen vanuit Haarlem, Den Helder en Hoorn intact blijven in de toekomst. 
Alkmaar biedt een interessante stedelijke woon- en werkomgeving op de schaal van de aantrekkelijke middelgrote stad. Hoogtepunten hierin zijn de historische binnenstad, de vooroorlogse woongordel, de te ontwikkelen kanaalzone en de aantrekkelijke ligging van de stad ten opzichte van duinen en strand. De Alkmaarse stedelijke voorzieningen en evenementen maken het palet van de metropoolregio compleet. De Alkmaare toeristische en recreatieve hoogtepunten - en die van de kust - zijn waardevol en aantrekkelijk voor de stijgende stroom toeristen die de metropoolregio aantrekt. 
De stad en het land vormen samen het grondgebied van de gemeente Alkmaar. Beide omgevingen vertellen elk hun eigen verhaal. Voor de stad staat het streven naar het ontwikkelen van een aantrekkelijke stedelijke zone rond het Noordhollandsch Kanaal en het compact houden van de stad centraal. In het landelijk gebied ligt de focus op het bieden van plek en kansen voor innovaties in de agrarische sector en het herkenbaar houden van het landschap. 
De verhalende ambities voor de toekomstige ontwikkeling van zowel stad als land komen voort uit maatschappelijke trends en bestaande Alkmaarse kwaliteiten. Met het formuleren van ambitiepunten komen kansen in de stad en het landelijk gebied in beeld die Alkmaar aantrekkelijker en unieker maken en de concurrentiepositie versterken. De ambities fungeren zo als ontwikkelingsdoelen voor de toekomst. De ambities zijn gekoppeld aan mogelijke toekomstige uitvoeringsprogramma’s, de middelen om uitvoering te geven aan de ambities in de omgevingsvisie. Ze zijn zo verhalend te gebruiken in gesprekken of in beleidsnotities van partijen die bouwen aan de stad en het land, bijvoorbeeld overheidspartners en de gemeente zelf. De ambities hebben een regionale context en zijn onderling verbonden met andere ambities in het streven naar omgevingskwaliteit. 
Alkmaar is dé culturele stad boven Amsterdam met een belangrijke regionale functie. De stad beschikt over een complete culturele infrastructuur en biedt ruimte om bijzondere kunstproducties mogelijk te maken. Ook in de openbare ruimte is aandacht voor kunst. Kunst in de openbare ruimte draagt bij aan levendigheid en beleving van de stad. 
De loop van het kanaal vertelt de geschiedenis van de stad en maakt de historische binding van Alkmaar met Amsterdam over het water zichtbaar. 
Het ontwikkelen van de stad langs het kanaal biedt voor Alkmaar enorme kansen. De stad maakt van een verouderd industrieel kanaal de Alkmaarse stadsrivier van morgen. Alkmaar geeft hiermee het kanaal een tweede leven als blauwe levensader voor de stad van de 21ste eeuw. Hierdoor ontstaat voor Alkmaar de mogelijkheid om te bouwen aan de aantrekkelijke leefomgeving van de toekomst: stedelijk en bruisend, innovatief en slim, lommerrijk en luisterrijk. 
Langs het kanaal bouwt Alkmaar aan nieuwe leefomgevingen met een uitgesproken stedelijk karakter met een voor de gemeente hoge stedelijke dichtheid. Hiermee versterkt Alkmaar zijn bijzondere rol als stad te midden van een regio met voornamelijk lage bebouwingsdichtheden. De ontwikkeling van het kanaal betekent een impuls voor de hele stad: hier vinden voorbeeldprojecten plaats op het gebied van duurzaamheid en klimaatadaptatie en ontstaan kleine representatieve bedrijven. De nieuwe stedelijke woonomgevingen zijn niet alleen aantrekkelijk voor Alkmaarders zelf, maar bieden ook een serieus alternatief voor nieuwe doelgroepen, zoals bewoners van de Metropoolregio Amsterdam. 
In de kanaalzone wordt onder de noemer Smart Town Alkmaar geëxperimenteerd met smart city-concepten. De stad wordt slimmer gemaakt door nieuwe technologieën te integreren in de leefomgeving, bijvoorbeeld op het gebied van luchtkwaliteit, energietransitie, geluidbelasting en hittestress. Dit biedt de mogelijkheid van een continue monitoring van de stad en haar gebruik waardoor informatie ontstaat die helder maakt waar extra maatregelen nodig zijn voor het behoud van een goede leefomgeving. Het ontwikkelen van het ‘internet der dingen’ als onderdeel van de Smart Town zorgt niet alleen voor een hogere verkeersveiligheid, een betere verkeersdoorstroming en een efficiënter gebruik van parkeerplaatsen, maar levert ook een bijdrage in het bij elkaar brengen van zorgaanbieders en -afnemers. Ook innovatieve thuis- en zorgtechnologieën maken het gebied aantrekkelijk voor een brede groep mensen. 
De historische binnenstad en het moderne Overstad vormen de stedelijke hoogtepunten langs het Noordhollandsch Kanaal. De binnenstad wordt nadrukkelijker met het kanaal verbonden. Toekomstige herinrichtingen hebben als uitgangspunt het terugbrengen van de historische kadesfeer met flaneer- en verblijfsplekken langs het water. Kleine herontwikkelingen langs de rand van de binnenstad maken deze nog beter herkenbaar en hebben een historiserend en kleinschalige karakter. 
De focus op het Noordhollandsch Kanaal verschuift van industrieel transportkanaal naar uitnodigende stadsrivier. Het kanaal is in het verleden niet bijzonder succesvol gebleken in het onderscheiden van Alkmaar als centrumstad van Noord-Holland-Noord. Met de tranformatie van het kanaal naar stadsrivier, maakt Alkmaar het kanaal alsnog synoniem voor een succesverhaal dat de stad in de toekomst concurrerend en aantrekkelijk maakt. 
De stadsrivier is goed in de stad ingepast door middel van aantrekkelijke verblijfsplekken en een doorgaande groene promenade voor langzaam verkeer. De stadsentrees langs het kanaal (Leeghwaterbrug en omgeving PEN-dorp) zijn duidelijk afleesbaar als markering van het bijzondere gebied in de stad dat het kanaal is. Aantrekkelijke bebouwing met groene plekken en pleinen zorgt voor een doorlopend stedelijk lint als begeleiding van het kanaal. Er komt ruimte voor aanlegplekken en haventjes in de luwte van het kanaal of kleine insteekhavens. Met het groeien van de stad wordt het noodzakelijk nieuwe verbindingen over de stadsrivier te slaan die stadsdelen aan beide zijden beter met elkaar verbinden. Er worden mogelijkheden onderzocht om het kanaal over het water beter bereikbaar te maken vanuit bestaande woonwijken. 
Op Overloopwijken in Alkmaar Noord ligt een bijzondere focus. Deze wijken worden duurzamer en toekomstbestendig gemaakt, waarbij de gemeente initiatieven hiertoe ondersteunt die komen vanuit de bewoners en de markt. De openbare ruimte speelt hierin een belangrijke rol. De gemeente maakt concepten om het straatbeeld en doorgaande routes richting binnenstad en buitengebied aantrekkelijker te maken. De woningen in deze wijken kennen een heldere opgave op het gebied van energietransitie. Waar mogelijk, zoekt de gemeente aansluiting bij regionale partners om in regionaal verband energietransitie te stimuleren en te begeleiden. In Alkmaar Noord bestaat de mogelijkheid om in de woonwijken aan huis gebonden bedrijfsactiviteiten te ontplooien. Deze mogelijkheid zal in de toekomst blijven bestaan. De gemeente staat open voor initiatieven die een menging van wonen en werken in Alkmaar Noord bevorderen. In Alkmaar Noord zijn daarom levendige gebieden aangewezen langs stedelijke toegangswegen en de spoorlijn waar op de begane grond bredere vormen van bedrijvigheid zijn toegestaan. 
Alkmaar is een stad die uitnodigt tot gezond leven. De gemeente zet daarom in op het bereikbaar houden van zorg in de stad. Kleinschalige zorglocaties in wijken en buurten maken het mogelijk dat ouderen langer vitaal thuis kunnen blijven wonen. Het ziekenhuis in de Alkmaarderhout wordt uitgebouwd tot grote moderne regionale zorgvoorziening die de centrumfunctie van Alkmaar benadrukt. De stad profileert zich als sportstad op landelijk niveau en geeft invulling aan de sportbehoefte van bewoners van stad en regio. De openbare ruimte wordt sportvriendelijk ingericht om bewegen en ongeorganiseerd sporten aantrekkelijker te maken en het gebruik van de openbare ruimte te stimuleren. Dat kan in parken, maar ook op pleinen, in plantsoenen, langs kaden en in straten. De ontwikkeling van het Olympiapark wordt voortgezet en geeft verder vorm aan Sportstad Alkmaar. 
Het landelijk gebied vormt een bijzonder gebied met een eigen identiteit en dynamiek. De gemeente streeft naar behoud van het landschap en faciliteert tegelijkertijd de veranderingen in de landbouw, om het gebied als agrarisch productiegebied te behouden. Het zichtbaar houden en zelfs versterken van de werking van de grandioze waterhuiskundige machine die droogmakerij De Schermer in feite is, vormt een belangrijk uitgangspunt voor iedere ontwikkeling in De Schermer. Om de Eilandspolder in de toekomst herkenbaar te houden, wordt gezocht naar kleinschalige ontwikkelingsmogelijkheden en nieuwe vormen van natte landbouw. 
De dorpen in het landelijk gebied beschikken allemaal over hun eigen kenmerken. De Rijp geldt als de historische parel van de regio. Kleinschalige woonontwikkelingen binnen de dorpen kunnen de bestaande dorpsstructuur bekrachtigen. Het ontwikkelen van generieke woningbouwplannen zonder contextuele inpassing zijn niet het uitgangspunt. Als leidraad geldt het dorpseigen ontwikkelen: de oorspronkelijke dorpsstructuur is leidend als ruimtelijk uitgangspunt voor nieuwe kleinschalige ontwikkelingen. 
De dorpen blijven compact, met uitzondering van Stompetoren, dat nog kan groeien door woningbouw in het westelijk deel als laatste afsluiting van het dorp. Die groei dient echter wél de komende 23 jaar gefaseerd en vooral langs organische weg plaats te vinden. Nut en noodzaak van woningbouw in Stompetoren moet regionaal onderbouwd en afgestemd worden. En moet bijdragen aan de versterking van de leefbaarheid en vitaliteit van de kern Stompetoren en dient landschappelijk optimaal te worden ingepast. 
Het is belangrijk de gemeenschapszin en daarmee de vitaliteit in de dorpen te behouden. De toename van mobiliteit en de technologische vooruitgang maken het mogelijk in relatieve isolatie te kunnen beschikken over veel voorzieningen, zoals zorg of dagelijkse boodschappen. Het menselijke aspect van elkaar ontmoeten moet daar niet onder leiden en blijft centraal staan in de dorpen. De gemeente stimuleert daarom plannen om nieuwe lokale voorzieningen in de dorpskernen te ontwikkelen. Een goed voorbeeld daarvan is de ontwikkeling van het dorpshart Stompetoren.
Tot 2040 blijft de mobiliteit toenemen. Er ligt een opgave om het hoofdwegennet blijvend te ontwikkelen. Enerzijds voor wonen en bedrijvigheid, anderzijds om Overijssel stevig te verbinden met 11 de rest van Nederland en Europa. Met de ontwikkeling van stationsgebieden en multimodale knooppunten kunnen we tegemoet komen aan de vraag naar andere soorten vervoer. Mobiliteit over water zal ook een steeds sterkere positie innemen. 
Almelo ligt geografisch op het laagste punt van de delta Twente. Daardoor kunnen hevige regens sneller tot overstromingen leiden. Om natte voeten te voorkomen gaan we dit water zoveel mogelijk bergen. Zo creëren we bovendien een buffer voor tijden van droogte. 
In 2030 is de bevolking gegroeid (tot 1,15 miljoen) vooral in de grote steden. Regionaal verschilt de aanwas. In Twente treedt na 2020 een lichte afname op, buiten Twente is dan nog sprake van een blijvende groei. Dit proces gaat gepaard met een verdergaande vergrijzing. In 2030 is het aandeel 65 jaar of ouder met 70 procent toegenomen ten opzichte van 2005. 
Ondanks de trend van verstedelijking, is er in onze dorpen vraag naar starterswoningen. Qua woningbouw kiezen we veelal voor het verbreden en vernieuwen van de bestaande voorraad. Bewoners uit de (vele) omliggende dorpen trekken niet naar de stad Almelo om te wonen, maar wel voor stedelijke voorzieningen. 
Almelo werkt aan het verbeteren van de biodiversiteit en het landschap. Onder meer door het herstellen van (cultuurhistorisch) landschapselementen, het terugbrengen van water en deelname aan het project soortenadaptie van Landschap Overijssel. 
Hieronder scharen we de grote winkelgebieden (zoals de Woonboulevard en omgeving), grote werkgevers (zoals het Zgt) en de grote(re) bedrijventerreinen van onze gemeente: XL Businesspark Twente, Bedrijvenpark Twente, Bedrijventerrein Twentepoort, Bedrijventerrein Bornsestraat, Turfkade, Dollegoor, Noordbroek, Buitenhaven en Wendelgoor. 
Dit zijn de dorpen Aadorp en Bornerbroek, en de woonwijken van de stad Almelo. Deze wijken en dorpen zijn heel verschillend, maar we voegen ze voor deze visie bij elkaar vanwege hun gedeelde hoofdfunctie: prettig wonen. 
Voor de binnenstad hanteren we de vier kwartieren uit de Koers voor de binnenstad, inclusief de drie transformatiezones. Aangevuld met stedelijke voorzieningen, zoals het stationsgebied, Huize Almelo, de rechtbank en het ROC van Twente 
Daarnaast kan de auto voor velen een aantrekkelijk vervoermiddel blijven. Bijvoorbeeld voor de mensen die naar hun werk in Almelo forenzen. Of voor de bewoners van dorpen ten noordwesten van de stad Almelo, die ons bezoeken voor stedelijke voorzieningen. Bovendien is een deel van de Almelose bevolking ook autobezitter. Voor deze mensen kunnen we het gebruik van duurzame alternatieven stimuleren. Hoe gemakkelijker carpoolen, autodelen of elektrisch opladen wordt, hoe meer mensen het omarmen. 
Voor toekomstige uitbreiding van bedrijventerreinen geldt dat met name de groene longen van Almelo niet worden aangetast. Tot het zoekgebied behoort vooral de zuidwestelijke hoek van de A35 en het Twentekanaal (zie hieronder). Daarbij wordt een eventuele uitbreiding gecompenseerd met natuurontwikkeling en gekoppeld aan duurzaamheidsopgaven 
Voor de dorpen Bornerbroek en Aadorp en de wijken van de stad Almelo hebben we een gezamenlijke visie ontwikkeld. Voornamelijk omdat ze hun belangrijkste functie met elkaar gemeen hebben: een fijne woonomgeving bieden. Maar ook omdat elke wijk eigenlijk een dorpje op zich is. Met een eigen sfeer, eigen voorzieningen en een unieke sociale samenhang. En hoeveel de inwoners soms ook van elkaar verschillen – qua leeftijd, cultuur, gezondheid of inkomen – er is één ding dat hen verbindt: de plek die ze thuis noemen. Het is onze ambitie om hen allemaal de basisvoorwaarden te bieden voor dat thuisgevoel. 
De binnenstad van Almelo is aan het veranderen. Zoals alle steden zien we dat ons centrum evolueert van een ‘place to buy’ naar een ‘place to be’. Op een kleiner oppervlak is steeds meer te beleven en we omarmen deze ontwikkeling. Onze ambachtelijkheid, kunstzinnigheid, streekproducten, horeca, modeketens en lifestylewinkels zijn uitnodigend. Zeker in combinatie met ons grootste sieraad: de natuur. Ons stadshart is groen tot in de kleinste straatjes, en het water komt overal. Als waterstad zijn we uniek in Twente en een echte publiekstrekker. 
Met alle binnenstedelijke activiteiten – wonen, werken, sport, ontspanning, vermaak – sluiten we aan bij de identiteit van onze vier stadskwartieren: Het Gravenkwartier: een groen gebied met ruimte voor historie, ambacht, rust en reflectie. De Stadskade: een dynamisch waterfront en groeilocatie voor publieke functies, horeca, wonen en werken. De Kop van Zuid: bijzondere winkels en een uitgaanszone voor horeca, cultuur en vermaak. De Compacte Kern: een compleet winkelrondje met lokale ondernemers en landelijke ketens. 
Een binnenstad moet goed bereikbaar zijn voor alle vormen van verkeer. Vanuit gezondheid en duurzaamheid geven we natuurlijk de voorkeur aan fietsen, lopen en het openbaar vervoer. Maar voor een flink deel van ons publiek zijn dat geen reële opties. Het is al gauw een uur fietsen vanuit dorpen als Mariënberg of Eerde en het openbaar vervoer is beperkt. Toch willen we mensen verleiden om een duurzame vorm van vervoer te kiezen. Zowel de binnenstadbezoekers als de leveranciers van winkels en horeca. 
De noordelijke groene long heeft een minder sterke identiteit en herbergt meerdere functies zoals een manege, landbouw en sportfaciliteiten. Hier ligt het ontgonnen veengebied, dat al in de 17e en 18e eeuw is afgegraven door Friese arbeiders die hier veen kwamen steken. De ontginning begon vanuit Almelo ter hoogte van de Aadijk; op elke nieuwe ‘slag’ in noordelijke richting ontstond een nieuwe nederzetting. Zo kreeg ook Vriezenveen haar naam. Nu ligt er een rationeel verkaveld landschap. 
Door de lage ligging is Almelo altijd waterrijk geweest en geplaagd door flinke overstromingen. Bij heftige regens voerden de Loolee en Bornsebeek grote hoeveelheden water naar de stad en soms stond het tot een meter hoog in de straten. Eerst werd dit water via de Almelose en Exoosche Aa naar de Regge afgevoerd. Later loste de aanleg van kanalen – eerst het Lateraal kanaal en later de Doorbraak – het probleem definitief op. Het kanaal Almelo - de Haandrik verbindt onze stad al sinds de 19e eeuw met Zwolle en in de 20e eeuw werd het Twentekanaal gegraven. 
Al in de middeleeuwen wordt melding gemaakt van het gebied Bi(e) den Broecke (bij het moeras). In de late middeleeuwen was Bornerbroek een aanduiding voor een aantal bij elkaar gelegen boerderijen. Het gebied rond Bornerbroek kent een grote diversiteit aan (cultuur)landschap, zoals het oorspronkelijke kampen- en coulisselandschap, de singels, kampen en houtwallen, en ‘oude’ natuurgebieden zoals het Bloom’n Ven. Maar er zijn ook ‘nieuwe’ natuurgebieden, zoals het Nijreesbos, recreatieplas Grasbroek (een voormalig zandwinningsgebied) en de ecologische verbinding ‘de Doorbraak’. Aadorp is een jong dorp en ligt in het voormalige veengebied aan weerszijden van het kanaal Almelo-De Haandrik. Dit veengebied werd na 1900 geleidelijk ontgonnen. Aadorp was vroeger bijna helemaal omgeven door mooi, landelijk gebied; de bouw- en weilanden van De Woesten, de prachtige lanen van het Noordbroek en de Aadijk, Polder en Bleskolk. Inmiddels zijn hier verschillende industriegebieden ontwikkeld, maar in het dorp zelf en aan de westkant is nog rijkelijk groen te vinden. Rond de laatste eeuwwisseling kreeg Aadorp er vanuit de provincie een natuurgebiedje bij aan het kanaal. 
De herstructurering van de industrie verliep moeizaam maar niet zonder succes. Vooral de metaal-, voedings- en elektronica-industrie zorgden voor vervangende werkgelegenheid, evenals de vestiging van Urenco. Rond 1980 trok de werkgelegenheid weer flink aan dit leidde tot een groeiende vraag naar nieuwe bedrijfsterreinen, zoals Turfkade, Dollegoor en Bornsestraat. Bij de lokalisering van nieuwe bedrijfslocaties was de bereikbaarheid nog altijd van doorslaggevend belang. Zodoende zijn ze allemaal gesitueerd aan kanalen en spoorwegen (zoals Turfkade, Slachthuiskade, Dollegoor, Bedrijvenpark Twente) of belangrijke hoofdwegen (zoals Noordbroek, Twentepoort en Bornsestraat). 
Inmiddels biedt Almelo relatief veel ruimte aan bedrijvigheid. We huisvesten zowel lokale bedrijven als internationale ondernemingen. Vooral de innovatieve maakindustrie, logistieke sector en high tech branche voelen zich hier thuis. Met 40.000 arbeidsplaatsen zijn we een stad van doeners. De bedrijvigheid zit vooral aan de randen van de stad, waar klanten en leveranciers af en aan rijden. Maar ook watergebonden activiteiten spelen een hoofdrol in onze stad. Zoals zware transporten die vanuit Almelo vervoerd worden naar havens over de hele wereld. De oude havens in de stad, die ooit de grootste katoen ‘port’ van Europa vormden. En de nieuwe containerterminal, voor goederenoverslag via het water. 
Al in de eeuw van de textielindustrie was Almelo een ideale vestigingsplaats, dankzij de gunstige ligging bij wegen en water. De werkgelegenheid groeide onstuimig en de bevolking groeide mee, waardoor we een van de grote Twentse steden werden. Rondom de Almelose kern – onze huidige binnenstad – ontstonden de eerste uitbreidingswijken, zoals De Riet. 
Na de Tweede Wereldoorlog nam de bevolkingsgroei helemaal een hoge vlucht en ontstonden grote nieuwbouwwijken. Zo zijn Ossenkoppelerhoek, Kerkelanden, Haghoek, Aalderinkshoek, Schelfhorst en Windmolenbroek allemaal tussen 1950 en 2000 gebouwd. Rond 1960 begonnen de textielfabrieken uit de (binnen)stad te verdwijnen. Veel van deze fabriekslocaties zijn tot woonbuurten ontwikkeld, zoals Bendien, Stoomspinnerij Twente en Van Heek Scholco. Economisch was dit een grote klap en het duurde even tot er nieuwe economische impulsen kwamen. Vanaf ongeveer 1975 begon de bevolking weer te groeien. Om deze gezinnen – en de groei van het aantal eenpersoonshuishoudens – te huisvesten waren nieuwe woonwijken nodig. 
Later werden ook voormalige industrieterreinen als Hedeman (Sluitersveld) en Indië omgevormd tot sfeervolle woonwijken. Tot na 2000 zijn er nog (kleinere) uitbreidingswijken ontstaan, waaronder Markgraven, Nijrees en Kollenveld. 
Vanuit een Almelose woonwijk is het buitengebied nooit ver weg. De latere, grote uitbreidingswijken zijn ook opvallend groen; de buurten in Aalderinkshoek, Schelfhorst en Windmolenbroek worden verbonden door brede groenstroken en parken. De woningen in deze wijken zijn heel divers; van appartementen en sociale woningbouw tot vrijstaande woningen op ruime kavels. Oudere wijken, zoals Ossenkoppelerhoek, Sluitersveld en Nieuwstraatkwartier bestaan voornamelijk uit huurwoningen en hebben qua bewoners een homogener karakter. Arbeidsmigratie veranderde de bevolkingssamenstelling van de stad sinds de jaren ’60 en dat is terug te zien in de oudere wederopbouwwijken als Kerkelanden, Ossenkoppelerhoek en Nieuwstraatkwartier. Sinds de gemeentelijke herindeling van 2002 horen de dorpen Bornerbroek en Aadorp ook bij Almelo. 
De woonwijk ‘Buiten Wonen’ uit 1926 was de eerste Aadorpse bestemmingsplan met woningen. In 1930 werden De Woesten en Buiten Wonen met elkaar verbonden door de brug over het kanaal en besloot de gemeenteraad van Vriezenveen om deze wijken samen ‘Aadorp’ te noemen (ontleend aan de Vriese Aa). In de jaren vijftig van de 20e eeuw begon de sociale woningbouw en in de jaren ‘70 en ‘80 volgden ‘plan Hammink’ en woonwijk De Molenhoek, ontwikkeld door Vriezenveen. Vandaag de dag heeft Aadorp nog wel kleinschalige bedrijvigheid, maar voor allerlei voorzieningen is het dorp aangewezen op de stad Almelo. Dorpshuis ‘het Aahoes’ doet dienst als onder meer sportzaal, toneelzaal en café. 
In de 16e eeuw was dit karakteristieke kerkdorp een zelfstandige marke (collectief van grotere boeren) binnen het richterambt Borne. De richter was de handhaver van kleinere vergrijpen. Na opheffing van de marken in de 19e eeuw bleef Bornerbroek agrarisch georiënteerd. Een echte dorpskern ontstond pas in de loop van de 20e eeuw. Volgens de overlevering zou het dorp eigenlijk meer richting Enter komen, maar onderweg brak de as van de wagen waarmee de bouwstenen voor de kerk werden vervoerd. Waarop de eerste St. Stephanuskerk dan maar ter plekke werd gebouwd. 
Bornerbroek is een radiaal dorp met elf grotere en kleinere wegen die van en naar de dorpskern lopen. Het dorp heeft een authentieke uitstraling en de meeste families wonen hier al generaties lang. Ook de nieuwe generaties willen graag blijven. Niet alle voorzieningen zijn meer voorhanden; voor de huisarts, bibliotheek of bankzaken moeten inwoners naar de stad. Maar de saamhorigheid en kleinschaligheid maken Bornerbroek tot wat het is. 
Huize Almelo in het stadscentrum, het grootgrondbezit met tientallen pachtboeren, de rechtbank en de markt zijn nog zichtbare verschijnselen uit die periode. Zo stamt het koor van de kerk uit 1493 en de rest van de kerk uit 1738. Het centrum van ons stadje werd gevormd door de Koornmarkt, met het stadhuis dat in 1691 was gebouwd en twee watermolens. Gedurende de twee volgende eeuwen werden alleen een aantal kleine woonbuurtjes gebouwd, zoals het Schokland, Bartelshoek en de Doelen. 
Die ingrijpende vernieuwing resulteerde in een aantrekkelijk koopcentrum waarmee de regionale aantrekkingskracht toenam. Als gevolg daarvan kwam er steeds meer horeca, vooral rondom het centrumplein, de Koornmarkt en rond de splitsing Grotestraat-Kerkstraat. Rond de Molenstraat en Ootmarsumsestraat ontstond een uitgaansgebied en er kwamen steeds meer culturele voorzieningen bij, zoals Hof 88 in (natuurlijk) 1988, het Theaterhotel in 1991 en de nieuwe bibliotheek in 1994.
We zijn de kleinste gemeente van Noord-Brabant en wellicht de meest bijzondere. We staan voor een aantal kernwaarden en kernkwaliteiten. Deze zijn beschreven in onze Toekomstvisie en vormen het DNA van onze gemeente: Het hoge voorzieningenniveau in de gemeente is grotendeels hieraan te danken. Om dit te versterken, poetsen we de prachtige parels in Baarle op en laten we die schitteren. Samen met een kwaliteitsimpuls van het centrum van Baarle-Nassau en onze recreatieparken zetten we de recreatieve kant van onze gemeente nog meer op de kaart. We willen ook bekend staan om het goede genieten en slow living. Agrofood uit de streek, zowel aan Nederlandse als aan Belgische zijde, zorgt voor een unieke beleving van ons Bourgondische leven. 
van oudsher heeft Baarle een groot buitengebied. In dit buitengebied is er prachtige natuur, rust en ruimte, cultuurlandschappen en tevens is dit het thuis van onze agrarische sector. Je kunt er heerlijk fietsen, wandelen en al snel ben je in een andere wereld. In Baarle-Nassau bestaan er nog plaatsen waar je geen bebouwing om je heen ziet. Die rust en ruimte willen we behouden. We streven naar een goede balans tussen de belangen van de agrarische sector, bewoners, natuur, milieu en recreatie. 
wat de gemeente uniek maakt, is de enclavesituatie. Al honderden jaren komen de Vlaamse en Nederlandse cultuur en mentaliteit bij elkaar in Baarle-Nassau en Baarle- Hertog. Deze enclavesituatie is de kern van ons (voort)bestaan en we kunnen die nog beter benutten. We zetten ons in om hier vanuit toeristisch-recreatief perspectief maximaal gebruik van te maken. Tegelijkertijd willen we onze unieke enclavesituatie ook benutten vanuit bestuurlijk perspectief. Door onze unieke geografische ligging en onze internationale betrekkingen kunnen we de internationale proeftuin zijn voor de bestuurlijke Belgisch-Nederlandse samenwerking. 
de unieke enclavesituatie maakt het ook vanzelfsprekend, dat we samen met Baarle-Hertog naar creatieve oplossingen zoeken voor gezamenlijke vraagstukken en ambities. Vanuit deze inspiratie willen we een gemeente zijn die nieuwe ontwikkelingen verwelkomt. Met de nadruk op (duurzaam) (agrarisch) ondernemen, nieuwe ontwikkelingen op het gebied van zorg, mobiliteit en wonen. Onze unieke enclavesituatie kan een inspiratiebron zijn voor andere grensgemeenten en overheden. 
In 2030 fungeert de bestuurlijk zelfstandige gemeente Baarle-Nassau als slagvaardige lokale overheid die in nauwe verbinding met haar inwoners staat. De gemeente kent een evenwichtige bevolkingssamenstelling, heeft een sterk voorzieningenniveau en biedt een uitstekende dienstverlening aan burgers en ondernemers tegen acceptabele kosten. De unieke verwevenheid met onze zustergemeente Baarle-Hertog is verder uitgebouwd, waarbij we door middel van een toekomstbestendige, passende vorm de enclavesituatie besturen. Baarle-Nassau vormt samen met Baarle-Hertog het centrum voor innovatieve samenwerking tussen Nederland en België. We zijn een belangrijke bestuurlijke partner in de stedelijke driehoek Breda – Tilburg – Turnhout. Samen met inwoners, ondernemers, maatschappelijke partners en andere overheden is de gemeente in staat om te anticiperen op toekomstige vraagstukken. Hierdoor is én blijft het prettig en veilig wonen, werken en leven in Baarle-Nassau, Ulicoten en Castelre. 
Vaak wordt gedacht dat Baarle precies op de grens van Nederland en België ligt en waarbij de grens door één straat loopt. In Baarle is er echter sprake van een enclavesituatie. Een enclave is een stuk grondgebied dat geheel omringd is door grondgebied van een andere staat. Wat Baarle zo uniek maakt is dat er niet sprake is van één enclave, maar 30; 22 Belgische en 8 Nederlandse enclaves. De grens loopt in Baarle dus kris kras door wegen, huizen en tuinen. In 1995 zijn de grenzen van de enclaves officieel als landsgrens vastgesteld. 
Baarle-Nassau is van oudsher een gemeente met grote aantrekkingskracht op haar bezoekers. Dingen die er echt uitspringen – onze troeven – zijn de unieke enclavesituatie, het Bels Lijntje, het stroomgebied van ‘t Merkske, het militair erfgoed, de cultuurhistorische bebouwing en de ooit unieke zondagopenstelling van de winkels. De grensenclaves, het smokkelverleden en het winkelaanbod hebben de gemeente economische vooruitgang bezorgd. Wij hebben nu de ambitie om de vrijetijdssector te versterken. Want stilstand is achteruitgang en niet alle ondernemers zijn tevreden over de huidige situatie. Daarbij zijn er ook voldoende kansen om de ‘troeven’ die Baarle-Nassau heeft, beter uit te nutten. Onder andere door de kwaliteit, zichtbaarheid en beleefbaarheid te verbeteren. 
Wij willen aantrekkelijke recreatieve mogelijkheden voor eigen inwoners en voor toeristen. Toeristen zorgen mede voor behoud en versterking van ons voorzieningenniveau. Daarom investeren we in de toeristisch-recreatieve sector door de enclavesituatie verder te ontwikkelen, de grens meer zichtbaar te maken, het Bels Lijntje meer betekenis te geven, ‘t Merkske beter te ontsluiten voor fietsers en wandelaars (laarzenpaden) onder voorwaarde dat natuur- en landschapskwaliteiten niet worden geschaad, huisjesparken op te waarderen, nieuwe kleinschalige overnachtingsmogelijkheden en extra recreatieve binnen- en buitenvoorzieningen mogelijk te maken en dat alles meer te promoten. We doen dat in co-creatie met ondernemers. De mogelijkheden verschillen per deelgebied, maar we zetten ons in om onze unieke situatie maximaal uit te nutten vanuit toeristisch-recreatief perspectief. Op basis van de landschapsanalyse zien we in het buitengebied vanuit recreatie en toerisme vooral kansen aan de westzijde van Baarle (ten westen van het Bels Lijntje). Daar ligt een gebied dat aansluit op ’t Merkske en het meer recreatieve deel van Alphen-Chaam. 
Met ons bijzondere smokkelverleden zijn we altijd een (toeristische) trekpleister geweest. Het hoge voorzieningenniveau in de gemeente is grotendeels te danken aan deze aantrekkingskracht. Om dit te versterken gaan we de prachtige parels in Baarle oppoetsen en laten schitteren. Samen met een kwaliteitsimpuls van ons centrum en onze recreatieparken zetten we het recreatieve beleven van Baarle-Nassau nog meer op de kaart. We willen als gemeente ook bekend staan om het goede genieten en slow living. Agrofood uit de streek, zowel aan Nederlandse als aan Belgische zijde, zorgt voor een unieke beleving van ons Bourgondische leven. 
Baarle-Nassau is met de kernen Baarle-Nassau, Ulicoten en Castelre een aantrekkelijke woongemeente met voldoende voorzieningen, maar deze kwaliteiten - en daarmee de leefbaarheid - staan onder druk. Ulicoten heeft een beperkt voorzieningenniveau en de bereikbaarheid per openbaar vervoer laat te wensen over. 
Het transformatiegebied ten noorden van de Alphenseweg kent een andere sfeer en dynamiek dan het transformatiegebied ten zuiden van de Kapelstraat. Van dat onderscheid willen we bij toekomstige ontwikkelingen gebruik maken. Het gebied tussen de Alphenseweg en de Nassaulaan lijkt zich meer te lenen voor groen-landelijk wonen en recreatie. Het gebied in de oksel van de Kapelstraat en de Molenstraat leent zich meer voor stedelijk wonen (hogere dichtheden, senioren) en MKB-bedrijvigheid (gezien de ligging tussen de Ambachtelijke zone van Baarle-Hertog en het bedrijventerrein Baarle-Nassau). 
Het verkeer tussen Tilburg (A58) en Turnhout (E3) gaat nu nog dwars door het centrum van Baarle. Dat verandert met de nieuwe randweg N260 en de verbinding met Chaam. Door het toenemende verkeer en de geplande stedelijke ontwikkelingen bij Breda, Tilburg en Turnhout is te verwachten dat het steeds drukker wordt op deze wegen. Hierdoor komen de leefbaarheid en veiligheid in de kernen van Baarle-Nassau en Baarle- Hertog verder onder druk te staan. De provincie en de beide gemeenten hebben daarom besloten om de provinciale weg om Baarle heen te leggen. 
De randweg loopt Noordoostelijk van Baarle vanaf de Bredaseweg naar de Turnhoutseweg. Het noordelijke gedeelte van de randweg van de Bredaseweg tot aan de Alphenseweg komt naar verwachting eind 2018 gereed. Het oostelijke deel van de Randweg, vanaf de Alphenseweg tot de Turnhoutseweg zal later worden aangelegd. Voorkomen moet worden dat de randweg een te harde grens wordt tussen dorp en buitengebied. We richten de entrees naar het dorp landschappelijk zo in dat ze de karakteristiek van de oude landschappen behouden en versterken. 
In samenwerking met de gemeente Baarle-Hertog wordt gewerkt aan de realisatie van een extra parkeerplaats aan de oostzijde van het centrum. Deze parkeerplaats zal komen te liggen in de hoek Molenstraat-Kapelstraat. Mogelijk is hier beperkte (Belgische) woningbouw mogelijk zodat het terrein ingepast wordt en ten behoeve van de financiering. 
1 januari 2016 is Baarle-Nassau ambtelijk gefuseerd met Alphen-Chaam en Gilze en Rijen. Schaalvergroting, samenwerking en professionalisering zijn de sleutelwoorden om te komen tot een toekomstbestendige en efficiënte dienstverlening. Schaalvergroting mag echter niet leiden tot afstand met onze inwoners en met gemeente Baarle-Hertog. Wij willen juist dichtbij blijven en samen zaken oppakken. 
Op één van de hoogste punten van het dekzandplateau, waar talrijke stroompjes ontstaan, is in de 10e eeuw Baarle-Nassau ontstaan. Het is een voorbeeld van een kerkakker- of tiendakkerdorp, enkele kleine buurtschappen gegroepeerd rond een centraal gelegen parochiekerk. In Baarle zijn twee kransen van zulke buurtschappen en gehuchten te onderscheiden. De eerste krans wordt gevormd door Loveren, Hoogbraak, Boschoven, Nijhoven, Reth, Schaluinen en Tommel, de tweede krans uit Gorpeind, Eikelenbosch, Hoogeind, Heesboom, Reuth, Liefkenshoek, Veldbraak, Keizershoek, Heikant, Voske en Driehuizen. Binnen de eerste krans liggen grote complexen van oorspronkelijk gemeenschappelijk gebruikte akkergronden. Tussen de eerste en tweede krans liggen de van oorsprong kleinere individueel gebruikte kampontginningen. Daar weer buiten lagen de woeste, onontgonnen gronden. Heel lang zijn dit natuurlijke bossen geweest maar door het steeds intensiever begrazen door vee en de kap van hout verdween het bos geleidelijk en maakte plaats voor open heide. Aan het einde van de 18e eeuw kon je vanuit Baarle in de verte waarschijnlijk de torens van Alphen en Chaam zien staan. 
In het gebied rond Ulicoten ontspringen talrijke kleine natuurlijke waterloopjes die voor veel reliëf gezorgd hebben. Voor een aaneengesloten akker zoals bij Castelre lijkt hier geen plaats geweest te zijn. Het landschap hier is daarom in cultuur gebracht in de vorm van ‘kampen’, kleine individuele ontginningen met verspreid liggende bebouwing. 
Oude en Nieuwe Strumpt en Groot Bedaf zijn ontstaan omdat opkomende adel en kloosters een woest stuk grond ver buiten het dorp aankochten en daarop een boerderij plaatsten van waaruit het land werd bewerkt. Later werden deze hoeven opgedeeld en ‘verkeuterden’ ze tot meerdere boerderijtjes die samen tot een gehucht aaneen klonterden. 
Een aantal doorgaande wegen die Baarle verbinden met de dorpen in de omgeving. De opvallendste zijn de weg van Baarle naar Chaam (N639) en van Baarle naar Turnhout (N260). Gericht op de kerktorens van de dorpen lopen deze als kaarsrechte lijnen door het (jonge) landschap, zonder zich veel aan te trekken van de ondergrond. Dit in tegenstelling tot bijvoorbeeld de weg van Baarle naar Alphen die al slingerend de hoge delen van het landschap volgt. Ook een aantal andere wegen lijkt op Baarle (of op Loveren) te zijn gericht. Wat de N260 en de N639 onderscheidt van de andere rechte wegen is dat ze zich op sommige plekken ontpopt hebben als ‘ontwikkelas’. Meer dan langs andere wegen door de jonge heideontginningen hebben zich er allerlei functies langs ontwikkeld van boerderijen, kloosters tot burgerwoningen. 
Het Bels Lijntje is het restant van wat ooit de spoorlijn tussen Tilburg en Turnhout was. Aangelegd met een groot stationsemplacement bij Baarle-Nassau Grens is deze lijn nooit een groot commercieel succes geweest. In 1986 werd het spoor opgebroken en werd de baan ingericht als fietspad. Het stationsgebouw van Baarle, een aantal wachterswoningen en enkele artefacten bij de grens houden samen met een hoop info-bordjes de geschiedenis van de lijn levend. De baan heeft in zijn huidige vorm betekenis voor de recreatie en de natuur. 
Baarle en omgeving is de grootste van de drie. Het bestaat uit de kern Baarle met daaromheen oude akkercomplexen. Aan de overzijde van de akkercomplexen ligt een krans buurtschappen op de grens van de oude en de jonge ontginningen: Boschoven, Klein Bedaf, Driehuizen, Voske, Heikant, Keizershoek, Nijhoven, Veldbraak, Liefkenshoek, Reth, Schaluinen, Tommel, Gorpeind, Eikelenbosch, Hoogeind, Heesboom, Reuth en Loveren. Baarle en omgeving is het meest verstedelijkt en kent de meeste dynamiek. Tegelijkertijd is de dichtheid aan agrarische bedrijven hier het grootst. Het is een gebied met een grote dynamiek. 
Naast deze drie delen zijn ook Groot Bedaf, Oude en Nieuwe Strumpt en de omgeving van Baarle-Nassau Grens kleine stukjes oud landschap. Ter wille van de overzichtelijkheid zijn ze meegenomen met de beschrijvingen van de jonge heideontginningen waar ze in liggen, respectievelijk de Bedafsche Heide en de Strumptsche Heide. Historisch-geografisch hoort het dal van het Merkske ook bij de oude landschappen. Het is tegelijkertijd ontgonnen en speelde als hooiland een onmisbare rol in het middeleeuwse agrarische systeem. Omdat het dal van het Merkske zijn eigen kwaliteiten heeft, een heel andere beleidsstatus en een andere dynamiek, is het als apart deelgebied beschreven. 
Het Merkske ligt (samen met de Schouwloop) in een langgerekt beekdal dat de grens vormt tussen Baarle-Nassau en België. Het is een van de zeldzame beken die in het verleden nooit is ’genormaliseerd’ (en dus ook nooit ‘hersteld’ is hoeven worden). Dat betekent niet dat het allemaal puur natuur is in het beekdal. Om verschillende redenen is er in de loop van de geschiedenis aan de watergang ‘gesleuteld’, onder andere om basenrijk kwelwater op te vangen en daarmee de graslanden aan weerszijden van de beek te bevloeien (als vorm van bemesting om zo voor hoge grasopbrengsten te zorgen). Maar de meandering van het stroompje, de percelering van de graslanden, de dichte beplanting langs de kavels zorgen voor hoge natuurwaarden en een erg aantrekkelijk beeld. De landbouw heeft de gronden langs de beek niet meer nodig en de beleidsstatus is gericht op behoud en verdere ontwikkeling van de kwaliteiten.
Voor Bergen is er nagedacht over een aantal aantrekkelijke scenario’s. Willen we een geheime parel zijn en alle schoonheid van de Maasduinen voor onszelf houden? Of kunnen we inspelen op de groei aan gepensioneerden en hier een pensionado’s paradijs ontwikkelen? We kunnen ook gaan voor de groenste ge meente en een toeristisch trekpleister vormen. Of zullen we een verdergaande invulling geven aan de verduurzaming van deze gemeente? Wat wij willen voorkomen is dat het gemeentelijke voorzieningenniveau onder de kritische grens komt, de leefbaarheid in de gemeente ernstig onder druk komt te staan en de gemeentelijke economische dynamiek stil komt te staan. En tegelijk willen we ook voorkomen dat een focus op het maximaal uitbuiten van onze natuurlijke rijkdommen leidt tot een korte termijn succes ten koste van die natuur. 
Van veel kanten wordt aangegeven dat er behoefte is aan duidelijke uitspraken over de identiteit van de gemeente. “Schets een stip op de horizon en maak de keuzes die daarbij horen.” Daar hoort een Omgevingsvisie bij waarin Bergen duidelijk gepositioneerd wordt ten opzichte van de gemeenten in de omgeving. Het woord ‘trots’ is opvallend vaak genoemd tijdens de verschillende bijeenkomsten. Mensen voelen zich zeer verbonden met hun eigen dorp en zijn daar trots op. Dat geldt minder voor de gemeente als geheel. Ook hieruit blijkt dat een gezamenlijke identiteit ontbreekt. Van verschillende kanten wordt aangegeven dat de Maas weliswaar belangrijk is in de landschapsopbouw en de historie van de gemeente, maar dat de rivier op te veel plekken nauwelijks beleefbaar is. Hier kan en moet een slag worden gemaakt. 
De ontstaansgeschiedenis en daarmee het landschap én de huidige opbouw van de gemeente Bergen zijn sterk bepaald door de Maas. Geologen onderscheiden in de ondergrond van het Maasdal maar liefst 31 terrassen die gevormd zijn tijdens de verschillende ijstijden. Als gevolg van windafzettingen en menselijk ingrijpen zijn tegenwoordig nog drie terrassen herkenbaar in het landschap. De overgangen van deze terrassen lopen ruwweg in noordzuid-richting. Het laagterras ligt op een hoogte van ca. 40 m. +NAP, het hoogterras, dat zich tot ver in Duitsland uitstrekt, op ongeveer 220 meter. Daartussen ligt het brede middenterras. 
De oudste bebouwing in de gemeente is ontstaan in de buurt van de rivier, op wat hoger gelegen ruggen op het laagterras en op de overgang naar het middenterras. Hier vinden we Aff erden, Bergen, Aijen en de oudere delen van Well en Wellerlooi. Latere uitbreidingen van de dorpen vonden steevast op het hoger gelegen middenterras plaats. Zo is Nieuw Bergen ontstaan en ook Aff erden, Well en Wellerlooi kennen fl inke uitbreidingen op het middenterras. Siebengewald is eveneens een oud dorp, maar kent een andere ontstaansgeschiedenis, als agrarisch dorp in de hoger gelegen ontginningen. 
Bergen is een langgerekte gemeente, die aan de westzijde wordt begrensd door de Maas en aan de oostzijde door de grens met Duitsland. De N271 vormt de belangrijkste route door de gemeente. Deze voormalige rijksweg is aangelegd in de 19e eeuw en vormde ooit de belangrijkste verbinding tussen Nijmegen en Maastricht. Later heeft de A73 deze functie grotendeels overgenomen. 
Als gevolg van de relatief geïsoleerde ligging is Bergen door de eeuwen heen vooral op zichzelf aangewezen geweest. De gemeenschappen in de verschillende dorpen zijn dan ook bijzonder hecht. ‘Forenzendorp’ Nieuw Bergen vormt hierop een uitzondering, maar heeft wel de meeste voorzieningen van alle Bergense kernen. Voor stedelijke voorzieningen zijn de inwoners van Bergen aangewezen op de grotere kernen in de omgeving. Het noordelijke deel van de gemeente is vooral gericht op Boxmeer, Gennep en Goch. Het zuidelijke deel van de gemeente richt zich vooral op Venray, Venlo en Kevelaer. Persoonlijke voorkeuren van inwoners spelen hierbij overigens een belangrijke rol. 
Basisonderwijs en sportaccommodaties zijn te vinden in Aff erden, Nieuw Bergen, Siebengewald, Well en Wellerlooi. Deze vijf kernen worden dan ook als de hoofdkernen van de gemeente gezien. De laatste jaren is door de gemeenschap veel geïnvesteerd in ‘ruimte voor ontmoeting’ en als gevolg daarvan is nu in alle kernen een dorpshuis of een andere voorziening op het gebied van ontmoeting aanwezig. Winkelvoorzieningen zijn overwegend in Nieuw Bergen geconcentreerd. Zoals gezegd maken bewoners daarnaast veel gebruik van winkelvoorzieningen in de omliggende steden buiten de gemeentegrenzen. 
Maar liefst 40% van het grondgebied van de gemeente Bergen bestaat uit natuurgebied. Verreweg het grootste deel daarvan maakt deel uit van Nationaal Park De Maasduinen. Het beleid is er met name op gericht de natuurwaarden en de landschappelijke diversiteit van Nationaal Park De Maasduinen te behouden en te versterken. Dat betekent vooral dat de stikstofproblematiek moet worden aangepakt en dat de verdroging van delen van het gebied als gevolg van de zand- en grindwinning in het verleden (Reindersmeer), grondwateronttrekking en klimaatverandering moet worden tegengegaan. Waar dat kan worden mogelijkheden geboden voor recreatie en educatie. Buiten het Natura2000-gebied is het beleid gericht op het vergroten van de biodiversiteit en het opheff en van de spanning tussen natuur en landbouw. Dat geldt vooral voor het Maasdal en de beekdalen. 
De grote landschappelijke kwaliteiten en de vele natuur trekken van oudsher veel recreanten naar Bergen. Verblijfsrecreatie is vooral te vinden op de westrand van het middenterras, rond Aff erden, Well, Wellerlooi en met name het Leukermeer. Daarnaast weten recreanten de verschillende bezoekerscentra van Nationaal Park De Maasduinen goed te vinden. De recreatieve aantrekkingskracht is een van de bijzondere kenmerken van de gemeente waarmee zij zich verder kan profi leren. 
Bergen legt de lat hoog op het gebied van duurzaamheid en heeft bij raadsbesluit vastgelegd dat de gemeente er naar streeft in 2030 energie onafhankelijk te zijn. Daarmee gaat Bergen duidelijk verder dan de landelijke overheid, die - op basis van het akkoord van Parijs - inzet op energieneutraliteit in 2050. Van de totale Bergense energiebehoefte van 1,74 PetaJoule (peiljaar 2012) moet 50% grootschalig worden opgewekt binnen de eigen gemeentegrenzen. Daarnaast moet in 2030 20% worden bespaard ten opzichte van het huidige gebruik en moet 30% van de behoefte kleinschalig worden opgewekt.7 Als uitwerking van deze Omgevingsvisie is de beleidsnotitie ‘Energie uit zon en wind’ opgesteld, waarin de ruimtelijke mogelijkheden en het toetsingskader voor zowel particuliere initiatieven als veel omvangrijker commerciële initiatieven zijn vastgelegd. 
De meeste voorzieningen binnen de gemeente Bergen zijn geconcentreerd in Nieuw Bergen. Daarnaast bieden Aff erden, Siebengewald, Well en Wellerlooi voorzieningen op het gebied van ontmoeting, onderwijs, sport en in sommige gevallen zorg. Wat betreft voorzieningen worden Aff erden, Nieuw Bergen, Siebengewald, Well en Wellerlooi daarom gezien als de hoofdkernen binnen de gemeente. In de overige kernen zijn geen, of veel minder voorzieningen aanwezig. Wel is in alle kernen ruimte voor ontmoeting, of wordt daar aan gewerkt.
Om bijen en andere insecten nog meer te helpen zal de gemeente Bladel de komende jaren meer bosranden omzetten naar een opgaande zoombeplanting. Dit biedt een goede leefomgeving en meer voedsel. De maatregel wordt uitgevoerd aan diverse bosranden die op het zuiden gericht zijn. Daarnaast houdt de gemeente bij aanplant en beheer rekening met bijen en andere insecten door te kiezen voor inheemse soorten die ook voedsel bieden en de openbare ruimte chemie-vrij te beheren. Bermen worden ecologisch beheerd. Meer details betreffende dit beleid is omschreven in de Groenvisie “Groen tot in de kern(en)” 2009-2024 van de gemeente Bladel. 
In 2009 is de Klimaatvisie vastgesteld. Daarin hebben de Kempengemeenten zich ten doel gesteld om energieneutraal te zijn in 2025. Uit tussentijdse evaluaties blijkt dat de planningen voor het terugdringen van het energiegebruik en het uitbreiden van de opwekking van duurzame energie niet worden behaald. De monitoringscijfers lopen altijd een paar jaar achter omdat niet eerder beschikt kan worden over de juiste cijfers. In de voortgangsrapportage van 2013 stond dat een besparing gerealiseerd is t.o.v. 2007 van 4%, terwijl uitgegaan was van een besparing van 13.8%. Daarnaast werd in 2013 7,3% van het energiegebruik duurzaam opgewekt, terwijl was uitgegaan van 13,5 % duurzaam opgewekte energie. Om de doelstelling te halen is enorm veel inzet noodzakelijk. 
De mestproductie in de gemeente Bladel bedroeg in 2015 1,9 miljoen kg stikstof en 0,9 miljoen kg fosfaat. Deze hoeveelheden zijn al lange tijd ongeveer gelijk (sinds 1997 met 11% toegenomen). Van de fosfaatproductie kon 27% in 2013 worden aangewend op het land binnen de gemeente. 57% werd afgevoerd naar elders en 16% moest volgens de mestverwerkingsplicht worden verwerkt 22. Recente gegevens zijn niet beschikbaar, maar deze verhoudingen zijn hoogstwaarschijnlijk ongeveer gelijk gebleven. Onderzoek in de gemeente Bladel en Reusel-de Mierden wijst uit dat het haalbaar lijkt te zijn om middels leidingen mest te transporteren en hiermee winst te behalen op het gebied van gezondheid, milieu en mestver –en bewerkingskosten. De gemeente wil de komende jaren samen met de sector verder kijken naar de mogelijkheden om daadwerkelijk leidingen te gaan gebruiken voor mesttransport. 
De omvang van de veehouderij en de verplichting om (een deel van) het overschot te verwerken heeft geleid tot de ontwikkeling van vele mest be- en verwerkingsinstallaties in Nederland. Dit ging gepaard met een toenemende zorg om de mogelijk nadelige effecten op gezondheid en milieu. Inmiddels zijn – in opdracht van de Provincie Noord Brabant – door een expertgroep de risico’s in kaart gebracht23. Informatie over mestbe –en verwerking en de effecten op milieu, klimaat en gezondheid is ook gebundeld door onder andere het Kenniscentrum Infomil (Rijkswaterstaat)24, Commissie Deskundigen Meststoffenwet25 en GGD Twente26. Dit heeft geresulteerd in regels die zijn opgenomen in de Verordening ruimte en de beleidsregel ‘Volksgezondheid en mestbewerkingsinstallaties’ Noord-Brabant, die ervoor zorgdraagt dat de gezondheidsrisico’s tot een aanvaardbaar niveau worden beperkt. 
Onder detailhandel wordt verstaan: bedrijfsmatig te koop aanbieden en/of leveren van goederen tegen betaling aan personen (zowel privépersonen als bedrijven) die goederen kopen. Afhaalpunten zijn ruimtes waar klanten hun op internet bestelde producten kunnen afhalen. Detailhandel en/of afhaalpunten worden niet toegestaan in het buitengebied. Detailhandelsactiviteiten passen in de kernen Casteren, Hoogeloon en Netersel en in de kernen Hapert en Bladel zijn deze geconcentreerd in de winkelcentra c.q. het kernwinkelgebied. Dit is in lijn met de regionale visie detailhandel De Kempen.
De tijden dat de overheid alleen de inrichting van Nederland regelt is voorbij. We willen gezamenlijk met bewoners en belangenvertegenwoordigers tot slimme oplossingen komen. Dat betekent dat iedereen vanaf de start ook mee mocht denken, praten en beslissen over de koers die we gezamenlijk willen varen. We hebben niet alleen met de gemeenteambtenaren en de raad nagedacht over de toekomst van onze gemeente, maar ook een bijeenkomst georganiseerd om van de bewoners en gebruikers van het landelijk gebied van Brielle te horen wat ze belangrijk vinden voor de toekomst van hun leefomgeving. We hebben deze ideeën via het burgerpanel nog eens breed getoetst. 
De omgevingsvisie komt voort uit de evaluatie van het bestaande beleid voor het landelijk gebied van Brielle. De evaluatie is aangevuld met trends en ontwikkelingen die spelen. Bovendien hebben we in verschillende bijeenkomsten verzameld welke kwaliteiten het landelijk gebied van Brielle kenmerkt. Daar zijn we trots op en dat willen we graag zo houden. 
Kwaliteiten, opgaven en bestaand beleid zijn sterk lokaal gericht. Brielle maakt echter ook onderdeel uit van de regio Voorne‐Putten en de provincie Zuid‐Holland. Doelen op regionaal en provinciaal niveau dragen bij aan de omgevingsvisie en omgekeerd. Beleid op lokaal en regionaal niveau en kwaliteiten zeggen iets over het verleden en het heden. De omgevingsvisie gaat over wat we in de toekomst willen bereiken. Zij zal daarom antwoord moeten geven op nieuwe ontwikkelingen die op Brielle afkomen. Zij dragen eveneens bij aan de doelformuleringen. 
Brielle is een van de vier gemeenten op Voorne‐Putten en maakt daarmee onderdeel uit van een regio die een unieke combinatie van natuur en recreatie en toerisme te bieden heeft. De stad Brielle is een historische bezienswaardigheid en voegt daar het recreatiegebied van het Brielse meer aan toe. Het landelijk gebied leent zich uitstekend voor recreatief medegebruik. Hellevoetsluis en vooral Westvoorne voegen daar de unieke kuststrook aan toe. In Nissewaard zijn de natuur en recreatiewaarden enerzijds gebonden aan het recreatiegebied van de Bernisse, anderzijds leent het platteland zich voor recreatief medegebruik en zijn natuurwaarden gekoppeld aan agrarisch grondgebruik. 
Op regionaal niveau wordt ook het nodige gezegd over Brielle in een bredere context. Wij benoemen de bestuursovereenkomst Deltaprogramma, de Provinciale verordening Ruimte en het Gebiedsperspectief Noordrand Geuzenlinie Voorne‐Putten. Deze beleidsdocumenten geven het regionale beleid goed weer. Het Deltaprogramma heeft als doel Nederland ook voor volgende generaties te beschermen tegen hoog water en te voorzien in voldoende zoet water. Voor de regio Voorne‐Putten is een werkgroep samengesteld die beleidskeuzes voorbereid waarmee Voorne‐Putten in 2050 voorbereid is voor de te verwachten klimaatveranderingen. 
Nederland maakt zich op voor het verduurzamen van onze energiebronnen. Vanuit het rijk is er een taakstelling bepaald per provincie. Ook in Zuid‐Holland vindt energietransitie plaats, wat zich onder meer vertaalt in een toename van windmolens. Tegelijkertijd bestaat er vanuit landschappelijk perspectief weerstand tegen windenergie. Toch zal aan de taakstelling moeten worden voldaan. De zoektocht naar alternatieve energiebronnen, maar vooral ook naar de landschappelijke aanvaardbaarheid ervan, zal in de toekomst belangrijk blijven. 
Nederland vergrijst en dat geldt ook voor Brielle. De vergrijzing heeft ook gevolgen voor het Landelijk gebied. Ontwikkelingen die spelen zijn het aanpassen van de woning en woonomgeving zodat mensen langer thuis kunnen wonen, realisatie van meer kleinschalige zorgvoorzieningen, bereikbare zorg, mantelwoningen, etc. Er zijn ook meer mensen met vrije tijd en daardoor zal het aantal recreanten in het landelijk gebied toenemen. Een andere actualiteit is de grote instroom van vluchtelingen. Iedere gemeente heeft een taakstelling om te voorzien in voldoende huisvesting. 
Een ontwikkeling die ontegenzeggelijk op Voorne‐Putten, en dus Brielle afkomt, is een betere bereikbaarheid als gevolg van de aanleg van de Blankenburgtunnel en verbreding van de N57. Hierdoor zal Voorne‐Putten beter bereikbaar worden voor bewoners, recreanten en toeristen en voor bedrijvigheid. Andersom zal Brielle nog aantrekkelijker worden om in te wonen, gelet op de betere bereikbaarheid van de Haagse regio. De A15 is inmiddels verbreed, maar verwacht mag worden dat verkeersstromen verder zullen toenemen. 
Brielle kent een beperkt aantal natuurgebieden die tot de ecologische hoofdstructuur (EHS) behoren. Het betreft de Holle Mare en de ecologische verbindingszones die de kreken met elkaar verbinden. Daarnaast kent het Brielse meer ook natuurkwaliteiten in de vorm van een groot wateroppervlak en de vele aanwezige beplanting, die tezamen een biotoop vormen voor vele plant‐ en diersoorten. Het toegankelijk maken van natuur is altijd een streven geweest van de gemeente. Dit doel is ook bereikt. Tegelijkertijd moeten we ons de vraag stellen of die toegankelijkheid altijd wenselijk is, gezien de verstoring die hiervan het gevolg kan zijn. 
Het beheer van het Brielse meer gaat over van de Groenservice Zuid‐Holland (GZH) naar een nieuwe beheerder. Nu liggen er kansen om met alle betrokkenen nieuwe afspraken te maken over de toekomst van het Brielse meer. Dat vraagt om inzet van alle betrokkenen. Gezien de beperkte middelen is dit ook aanleiding om op zoek te gaan naar andere financieringsvormen dan we gewend zijn. Wellicht kan beheer en onderhoud (mede) gefinancierd worden door het toekennen van bouw‐ of ontwikkelingsmogelijkheden aan ondernemers. Reden genoeg om met elkaar aan tafel te gaan! In het gebiedsperspectief Noordrand Voorne‐Putten worden diverse ontwikkelingen benoemd, die een nieuw verdienmodel kunnen vormen. Denk aan energielandschappen en werklandschappen. 
De gemeente is voornemens om samen met de gemeente Westvoorne het beleid voor het landelijk gebied te vertalen in een omgevingsplan. Een kans om beleid beter op elkaar af te stemmen en de mogelijkheden van het instrument omgevingsplan gezamenlijk te onderzoeken en te benutten. Een van die mogelijkheden is om het omgevingsplan een bredere reikwijdte mee te geven. Op die manier wordt al het beleid dat relevant is voor de fysieke leefomgeving van het buitengebied in één plan vertaald. Ook wordt kritisch gekeken of alle huidige regels nodig zijn om de doelen voor elkaar te krijgen.
De gemeentebesturen van de gemeenten Bunnik, Houten en Wijk bij Duurstede hebben besloten een omgevingsvisie voor het buitengebied van de gemeenten op te stellen: het Kromme Rijngebied. Omdat er voor het ‘Eiland van Schalkwijk’ al een nieuwe visie ligt is dat deel van het buitengebied van Houten buiten het plangebied gehouden. Hetzelfde geldt voor het gebied (rond) Amelisweerd in de gemeente Bunnik. Het algemene doel van de omgevingsvisie is drieledig: ten eerste willen we als gemeenten een modern planningsinstrument hebben dat aansluit bij de behoeften die er zijn in het gebied, ten tweede willen we in dit gebied, dat duidelijk een geheel is, hetzelfde beleid voeren en ten derde willen we onderzoeken of we in de toekomst ook structureel intensiever kunnen samenwerken. 
De transformatie die nodig is moet dus met veel kleine stapjes gemaakt worden. De gemeenten Bunnik, Houten en Wijk bij Duurstede kunnen, namens de samenleving, deze transformatie alleen op hoofdlijnen aansturen. En zij kunnen dit zeker niet alleen uitvoeren. Een nieuwe vorm van planologie is nodig om dit voor elkaar te krijgen: uitnodigingsplanologie. 
Wij zien het als onze rol en verantwoordelijkheid om het buitengebied van de Kromme Rijnstreek blijvend groen te houden. Er zijn wel lopende afspraken over dorpsuitbreidingen zoals bij Odijk, Wijk bij Duurstede en enkele andere kernen, maar in het kader van deze visie gaan we geen woongebieden toevoegen. Wel zien we een verschuiving in het gebruik van het gebied. Met name aan de kant van Utrecht zal ons gebied nog meer een uitloopgebied van de stad worden. Daar werken we ook al aan mee, bijvoorbeeld bij het vinden van een goede invulling van het project Nieuw Wulven. Daarnaast ondersteunen en dragen we bij aan het ontwikkelen van de Nieuwe Hollandse Waterlinie als werelderfgoed. 
We realiseren ons dat er in de regio Utrecht, tot 2030, 100.000 nieuwe woningen nodig zijn. Binnen het uitgangspunt van ‘blijvend groen’ vinden we het om die reden geen principieel probleem als bestaande gebouwen van functie veranderen naar een woonfunctie. De gemeenteraad van Houten heeft in het kader van de woonvisie een motie aangenomen dat in 2017 een stedenbouwkundige verkenning aan de raad wordt voorgelegd waarbij naar de mogelijkheden voor verdere uitbreiding van woningbouw wordt gekeken. 
Er zijn talloze zichtlijnen in ons gebied die de ‘omgeving’ en het landgoed met elkaar verbinden. Veel van deze zichtlijnen zijn verborgen geraakt. Dit zicht op de ‘molen Rijn en Weert’ bij Werkhoven vanaf het voortrrein van Beverweerd is nog heel goed te zien. Voorbeelden van ‘verdwenen’ zichtlijnen zijn de zichten over ons gebied vanuit de Sterkenburg, Hardenbroek en Leeuwenburg (gemeente Utrechtse Heuvelrug) naar Culemborg. Dit vond men zo belangrijk dat de kasteelgebouwen loodrecht op de zichtlijn werden gebouwd en ze nu soms ‘scheef’ in de verkaveling liggen (Hardenbroek en Sterkenburg). 
De dorpen Bunnik, Odijk, Werkhoven en Cothen hebben een oud rivierfront naar de Kromme Rijn. Wijk bij Duurstede heeft dit ook, maar de relatie is gelaagder. Toch liggen de rivierfronten van de Kromme Rijn vaak verborgen. Er zijn wel veel foto’s van te vinden en daar kun je aan zien dat de mensen uit de dorpen goed weten dat dit de mooie plekjes zijn. De N229 maakt de Kromme Rijn zichtbaar voor iedereen. Vooral de kruisingen van de weg met de rivier zijn daarbij belangrijk. De Kromme Rijn is feitelijk ook erg kronkelig. Enkele meanders zijn in de afgelopen eeuwen afgesneden, waardoor de hoofdloop nu rechter is dan vroeger, maar het kronkelige verloop is er nog steeds. De natuurlijkheid van de Kromme Rijn is het beste te zien in het reliëf direct naast de rivier. Hoe minder beschoeiing, hoe sterker het karakter van de rivier wordt. 
Het gebied is vanuit de wetering ontgonnen. De wetering werd door het lage gebied gegraven om het te ontwateren en is niet kaarsrecht. Bijzonderheid van de ontginning is dat kavelsloten tot aan de Sterkenburg parallel aan de Cotherweg werden gegraven waardoor de wetering enigszins onregelmatig door de verkaveling loopt. De kavelsloten die helemaal doorlopen van de Goyerdijk (Achterkade) tot de Langbroekerdijk langs de Kromme Rijn laten dit het beste zien. De ontginning vond, zoals op veel plekken in Utrecht, volgens het Copesysteem plaats. Hier was dat in een aantal fases (de ‘30 hoeven’ en de ‘25 hoeven’ ten westen van de Cotherweg en de ‘50 hoeven’ ten oosten ervan). De standaardmaat van 1250 meter van de Copeafspraken is in ons gebied een richtsnoer: de kavels hebben een gevarieerde lengte. De standaardbreedte van 110 meter (zoals ten westen van Utrecht) werd hier circa 55 meter vanwege grote verschillen in grondsoort en bodemkwaliteit. 
De ridderhofsteden en buitenplaatsen liggen op zandopduikingen die onregelmatig verspreid zijn. Vanuit de huizen is er een landschap met lanen en bossen gebouwd. Juist het onregelmatige is de kracht van het gebied, daardoor is er veel variatie. De ridderhofsteden (Zuilenburg, Walenburg, Lunenburg, Hindersteyn, Hardenbroek, Sandenburg en Weerdestein) hebben een roerige bouwgeschiedenis waarin meestal alleen de donjon nog redelijk origineel is. Verder zijn vaak alleen de bouwwerken van de afgelopen 300-400 jaar nog zichtbaar, in veel verschillende bouwperioden en van verschillende architectonische en bouwkundige kwaliteit. 
Veel historische buitenplaatsen en ridderhofsteden zijn, met oprijlanen, via de Langbroekerdijk ontsloten. De Langbroekerdijk kent historische bebouwing die van deze landhuizen is ‘afgeleid’ zoals boerderijen of andere voorzieningen. Het Langbroekerweteringgebied is een gebied waar schoon water uit de Heuvelrug aan het oppervlak komt. Dit is een belangrijke natuurlijke kwaliteit in het gebied. 
Ten zuiden van de lijn Groenestein-Hardenbroek hangt bijna het gehele landschapsbeeld samen met de restanten van uitgebreide essenhakhoutgebieden. Soms zijn er nog hakhoutgebieden en soms zijn ze uitgebreid tot bossen. Tussen Cothen en Overlangbroek is de oorsprong van beplanting vaak in deze hakhoutbossen gelegen. Het groen is de drager van natuur. Het essenhakhout is een specifiek biotoop. Een groot deel van het gebied maakt deel uit van de Ecologische Hoofdstructuur. De ecologie als resultante van de natuurlijke omstandigheden (zoals water en bodem) en de ‘cultuurhistorische aanleg’ is nu de grootste waarde van het gebied. 
Het Langbroekerweteringgebied is een gebied waar schoon water uit de heuvelrug aan het oppervlak komt. Dit is een belangrijke natuurlijke kwaliteit en het gebied. Het zal moeten blijken of het essenhakhout een duurzame toekomst heeft vanwege de ‘essentaksterfte’. Ook in ons gebied, dat van nature heel geschikt is voor essen, is dat niet zeker. Vervanging van niet-resistente exemplaren van de inheemse soort voor resistentere cultivars kan een alternatief zijn voor vervanging met andere soorten bomen of omvorming naar bos. Op basis van het vergelijken van oude kaarten kunnen we vermoeden dat essenhakhout vroeger regelmatig van perceel werd verwisseld terwijl het nu gefixeerd is. Wellicht kan eens getest worden of deze verplaatsing ook tegen essentaksterfte zou helpen. 
Voor het gebied van de Nieuwe Hollandse Waterlinie zal waar het mogelijk is de waterlinie zichtbaar moeten worden gemaakt. Het kan, bij wijze van spreken, niet duidelijk genoeg zijn. Unesco werelderfgoed is niet alleen een verhaal maar moet ook zichtbaar in het veld zijn. In de uiterwaarden willen we een combinatie van recreatie en natuur. Vooral nabij het centrum van Wijk bij Duurstede moeten meer recreatiemogelijkheden komen (eventueel in ruil voor meer mogelijkheden voor natuur verder van de kern af). Daarom willen we een afwisselend landschap met beplantingen, waterpartijen en verre doorzichten. De komende dijkverbetering zien we als een belangrijke kans. Vooral tussen Wijk bij Duurstede en Amerongen is de dijk in het ideale geval een ‘boulevard’ of ‘balkon’ die toegang geeft tot de uiterwaarden. Amerongen en Wijk bij Duurstede worden hierdoor met elkaar verbonden wat interessant is voor recreatief gebruik. En voor het essenhakhoutgebied willen we veel meer aandacht voor de specifieke mogelijkheden.  
Deze typen vraagstukken sluiten aan bij de trends die genoemd zijn door de provincie. Zo benoemt de provincie het erfgoedtoerisme als een kans, voor de dagrecreatie en de zakelijke markt. Daarnaast zal de provincie Utrecht in 2030 120.000 extra inwoners tellen vergeleken met 2010, die voor een flink deel in en direct rond de stad Utrecht wonen. Deze Utrechters willen recreëren en vormen een groeiende markt waar we ons op kunnen richten. Ten slotte groeit het internationaal toerisme sterk in de stad Utrecht. Het aantal buitenlandse overnachtingen steeg tussen 2003 en 2014 met 57%. Ook hier liggen kansen voor het Kromme Rijngebied. Een deel van die internationale toeristen is zeker voor een (paar) dagen (op de fiets) naar het gebied te halen. Een derde type vraagstukken gaat over de vraag in hoeverre de Kromme Rijnstreek een eenheid is, en, als dat zo zou zijn, of het dan zinvol is voor de recreatieontwikkeling om daar iets mee te doen. 
Grote delen van ons gebied zijn redelijk goed tot goed bereikbaar met de auto. Als we de opgehaalde vraagstukken bekijken dan gaan die vaak over de overlast die verkeer veroorzaakt en minder over de bereikbaarheid. Die overlast is een structuurprobleem in ons gebied. In het zuid-oostelijk deel ontbreekt een hoofdverbinding vanaf Wijk bij Duurstede naar het oosten. De effecten daarvan zijn dat er te veel verkeer zit op de Amerongsewetering en de Rijndijk, dat de N227 door Langbroek en Doorn drukker is dan nodig, en dat op veel andere plattelandwegen in dat gebied meer autoverkeer is dan nodig. In het noord-westelijk deel is sprake van veel doorgaand verkeer op de Achterdijk, de N410 en het Oostromsdijkje. Zeker voor de Achterdijk en N410 geldt dat die wegen daarvoor onvoldoende zijn ingericht. 
De veilige fietsomgeving moet worden gerealiseerd zonder de structurele oplossing van een nieuwe 80-kilometerweg van Wijk bij Duurstede naar het oosten. Er is geen maatschappelijk draagvlak voor zo’n weg te vinden. We zullen per wegvak praktische oplossingen voor het fietsveiligheidsvraagstuk moeten vinden. In eerste instantie richten we ons op de Rijndijk, de Amerongerwetering, de Langbroekerdijk en de Achterdijk.
Het landschap rond Julianadorp bestond eeuwenlang uit een dynamisch waddengebied met daarin enkele drogere eilanden en verder vooral wadden, kwelders en geulen. De Zanddijk uit 1610 creëerde een rustiger kweldergebied, maar pas in de 19e eeuw werd de Koegras volledig ingepolderd. Julianadorp is ontstaan uit een agrarische dorp met een aantal veeboerderijen, wat akkerbouw en een schooltje, later ook met een eigen kerk en een eigen naam – in deze periode werd prinses Juliana geboren, waar het dorp met instemming van het Koninklijk Huis naar is vernoemd. 
De Tweede Wereldoorlog maakte van Julianadorp een onderdeel van de Atlantikwall, een verdedigingslinie van Noorwegen tot aan Spanje. Er werden bunkers, een tankgracht en rijen betonnen punten, zogenaamde ‘drakentanden’, gebouwd. Bovendien werden veel Duitse soldaten in het dorp ingekwartierd, en kwam er vluchtelingen uit het gebombardeerde Den Helder. Dit veranderde het landschap ingrijpend, hoewel het dagelijks leven in Julianadorp zo normaal mogelijk doorging. Na de oorlog bleken de bunkers moeilijk weg te halen, en nog steeds zijn de sporen van de oorlog zichtbaar in het landschap. 
In de afgelopen vijftig jaar heeft de kleine agrarische buurt zich ontwikkeld tot een zelfstandig dorp met eigen identiteit, cultureel leven en dagelijkse voorzieningen. Vanaf de jaren 60 werd ten westen van het dorp Juliandorp de wijk Drooghe Weert ontwikkeld als vierde uitbreidingswijk van Den Helder. Oorspronkelijk zou deze wijk vanuit het zuiden toegroeien naar Den Helder. Teruglopende groei en krimp van Den Helder heeft er echter voor gezorgd dat de Koegraspolder open bleef, Drooghe Weert steeds meer een onderdeel werd van Julianadorp en daarbij een eigen ontwikkeling doormaakte in plaats van te versmelten met Den Helder. 
Kenmerkend aan Julianadorp is de balans tussen de kleinschaligheid, dorpsgevoel, voorzieningen en de mogelijkheid om ‘vrij’ te wonen. Het bloeiende verenigingsleven is te danken aan actieve vrijwilligers, zoals bij de voetbalclub (JVC), handbalclub (JHC), tennisvereniging, Culturele Vereniging, en vele initiatieven. De culturele kalender wordt aangevuld door evenementen, van klein en gezellig tot groot en regionaal: Julianapop, de Springfair en ‘Trekkertrek’ (Julianadorp Power Festival), kermis, de intocht van Sinterklaas en Koningsdag. Het decor van veel evenementen, het Loopuytpark, vormt het historisch hart van Julianadorp en het centrum qua horeca. De dagelijkse voorzieningen zijn geconcentreerd in winkelcentra De Riepel en Dorperweerth. Voor regionale voorzieningen vindt Julianadorp haar weg naar Den Helder en ook naar Schagen en omliggende polders. Omgekeerd worden de voorzieningen in Julianadorp ook gebruikt door bewoners uit andere kernen uit Schagen en Hollands Kroon. 
Julianadorp is sterk verbonden aan het omliggende landschap: de duinen, de zee en het open poldergebied. De Koegraspolder, van oorsprong deel van de Waddenzee, was ‘arme’ grond waar enkel vee op kon grazen. Agrarische technieken uit de 20ste konden de grond echter geschikt maken voor bloembollen. Vanaf dat moment is de bollenteelt gezichtsbepalend geworden voor de Koegraspolder. De polder is een onderdeel van het grootste aaneengesloten gebied voor bollenteelt van Europa. 
Aan de westzijde is de oorspronkelijke Zanddijk verdwenen onder een smal duinenlandschap, de Noord-Duinen. In het open duingrasland, in stand gehouden door de vele konijnen, leven bijzondere en zeldzame planten en dieren. De duinen zijn onderdeel van Europees Natura 2000 gebied Duinen Den Helder-Callantsoog. Daarnaast vormen de duinen de primaire waterkering tegen de Noordzee, een functie die, gezien de verwachte zeespiegelstijging, in de toekomst alleen maar belangrijker zal worden. De duinreep is smal en dat maakt de zee eenvoudig te bereiken. De duinen worden doorsneden met paden om de verschillende strandslagen te kunnen bereiken. 
Julianadorp is al tientallen jaren in trek als vakantiebestemming, in het bijzonder voor toeristen uit Duitsland. De combinatie strand/zee, open landschap, bloeiende bollenvelden in het voorjaar, rust, ruimte en schone lucht blijft onverminderd populair. Achter de duinenrij zijn als gevolg hiervan diverse campings en vakantieparken ontstaan. Aanvullende voorzieningen zoals horeca, de golfbaan en het zwembad op Ooghduyne maken Julianadorp aantrekkelijk voor een brede doelgroep, waar nieuwe toeristische initiatieven weer op inspelen. 
Het grootste deel van Julianadorp bestaat uit eengezinswoningen in privé-eigendom. Julianadorp was en blijft een echt gezinsdorp, dankzij de betaalbaarheid van een relatief groot huis met tuin. In de oudere wijken stonden veel huurwoningen, maar deze zijn voor een groot deel verkocht. Julianadorp kent een relatief jonge bevolkingsopbouw in vergelijking tot Den Helder. Er wonen naar verhouding minder 65-plussers en meer tweepersoonshuishoudens en gezinnen met kinderen. 
De oudste wijken (Vogelzand, Middelzand, Kruiszwin, Doorzwin) zijn opgebouwd uit gesloten hofjes en toegangswegen. (Bloemkoolstedenbouw) De later aangelegde buurten (Zwanenbalg, Wierbalg, Boterzwin, Malzwin) zijn ruimer opgezet en daardoor is hier de relatie met het open landschap meer te beleven. De komende jaren worden veel extra woningen toegevoegd in de projecten Willem-Alexanderhof en ’t Laar. Voor ouderen is sinds enige jaren geleden de serviceflat/verzorgingshuis Buitenveld gerealiseerd. Hiermee is een belangrijk aandeel qua woonvorm voor deze doelgroep toegevoegd. 
Een bijzonder onderdeel van Julianadorp is het gebied Noorderhaven. De oorsprong van Noorderhaven werd gelegd in een nota van de Provincie Noord-Holland, waarin een tekort van circa duizend plaatsen voor de opvang van mensen met een verstandelijke beperking werd voorzien. De provincie schakelde daarop de Vereniging 's Heeren Loo in, waarna het bestuur van de vereniging in 1964 besloot tot de bouw van Noorderhaven om dit tekort op te vangen. Nieuwe inzichten hebben geleid tot een behoefte tot meer menging en integratie van cliënten met de samenleving. ’s Heeren Loo heeft meer aansluiting met Julianadorp gezocht en Noorderhaven wordt ontwikkeld als gemengd woongebied, met een combinatie van marktwoningen en cliëntwoningen. Deze ontwikkeling staat bekend als ’t Laar. Het oostelijk deel van het terrein blijft bedoeld als woongebied voor mensen met een verstandelijk beperkingen. 
Er is één locatie voortgezet onderwijs in Julianadorp waarin de onderbouw wordt aangeboden voor alle leervormen. Gezien het huidige regionale onderwijsaanbod in Den Helder en Schagen en het feit dat er geen grote groei in leerlingenaantallen wordt verwacht is uitbreiding van het onderwijs naar volledige leerlijnen (onder- en bovenbouw) onzeker. 
Julianadorp en Den Helder zijn vanwege de ligging relatief lastig bereikbaar voor bewoners, bedrijven en bezoekers. De wegcapaciteit is volgens wegbeheerder Provincie Noord-Holland voldoende, maar doorstroming naar het zuiden is traag. 
De veiligheid van wandel- en fietsroutes binnen Julianadorp kan worden versterkt, zoals de routes tussen Loopuytpark/Riepel en de verschillende wijken, zodat de bereikbaarheid binnen het dorp goed geregeld is. 
Den Helder en Julianadorp zijn, als gevolg van de ligging, relatief lastig te bereiken. Doorstroming op de N9 richting het zuiden gaat traag, maar de wegcapaciteit is volgens beheerder Provincie Noord-Holland voldoende. Den Helder is door middel van twee treinstations verbonden met Alkmaar en de Randstad, waarvan Julianadorp ook gebruik maakt. Station Den Helder Zuid is hierin het belangrijkste knooppunt voor Julianadorp. De verbinding tussen Julianadorp en Den Helder is zowel per fiets als auto goed gefaciliteerd. Dit geldt ook voor het openbaar vervoer overdag. In de avonduren zijn de beschikbare opties per openbaar vervoer beperkt. De verbinding per openbaar vervoer tussen Julianadorp en diverse omliggende dorpen zoals Callantsoog en ’t Zand is eveneens een knelpunt. De grote reistijden en beperkte verbindingen leggen beperkingen op wat betreft het volgen van opleidingen, het vinden van een passende baan of bezoek aan bepaalde voorzieningen. Het beter verbinden van Julianadorp met de steden in de regio (Schagen, Alkmaar) en de Noordelijke Randstad (Amsterdam, Haarlem) is hierin een belangrijke opgave. 
Julianadorp ligt midden in het open landschap van de Koegraspolder, met een structuur van rechte vaarten en polderwegen. De duinen en de Noordzee zijn vlakbij en Julianadorp heeft, onder andere op basis van de structuurvisie Julianadorp uit 2007, zich in het afgelopen decennium meer gepresenteerd als kustdorp, bijvoorbeeld met de aanduiding Julianadorp aan Zee. Binnen Julianadorp vormt de Slenk een loper van groen en water die door het hele dorp tussen de verschillende buurten is uitgerold. Tegelijkertijd liggen er nog veel kansen om Julianadorp beter te verbinden met het omringende landschap en daarmee het landschap meer beleefbaar te maken. In de woonbuurten, zeker de dichtbebouwde (oudere) uitbreidingswijken, is weinig te merken van het omringende open landschap. Er is weinig ruimte voor extra groen in deze buurten, waardoor vooral de verbinding met het beschikbare groen en landschap in de omgeving (de Slenk, Koegraspolder, Noorderhaven, binnenduinrand) en de Noordzeekust belangrijk is voor de woonkwaliteit. Ook het verbinden van de kust en vooral het kusttoerisme met het dorpshart van Julianadorp is een belangrijk opgave, beiden kunnen in de toekomst meer van elkaar profiteren. 
Het groene plein van het Loopuytpark is het hart en het visitekaartje van Julianadorp. De woonbuurten die in de laatste decennia van de vorige eeuw van de vorige eeuw werden toegevoegd ten zuidwesten van de kern waren bedoeld als uitbreiding van Den Helder. Daarom zijn aanvankelijk de voorzieningen zoals winkels en scholen niet met het hart verbonden. Voor het gevoel van de bevolking zijn de nieuwe buurten inmiddels bij Julianadorp gaan horen. Ten noorden van het Loopuytpark is winkelcentrum De (nieuwe) Riepel gebouwd. De huidige uitbreiding van Julianadorp, het Willem-Alexanderhof, ligt ten zuidoosten van het Loopuytpark. Daarmee heeft de kern iets van zijn centrale ligging terug. In de komende jaren ligt er een grote opgave om het hart van Julianadorp te versterken en op een goede wijze te verbinden met de woonbuurten. Hiermee ontstaat er een sterk draagvlak onder de aanwezige voorzieningen. Jongeren en senioren hebben moeite om een passende en betaalbare woning te vinden in Julianadorp, maar zouden een geschikte woonomgeving kunnen vinden in de buurt van de voorzieningen van het dorpshart. Een andere belangrijke opgave voor het hart van Julianadorp is een goede koppeling met de kust. Een aantrekkelijke verbinding tussen Julianadorp en het kustgebied draagt niet alleen in sterke mate bij aan de woonkwaliteit, omgekeerd leveren ook de toeristen en bezoekers een belangrijk aandeel in het in stand houden of verbeteren van het voorzieningenniveau. 
Door natuurlijke doorstroming op de woonladder veranderen buurten in de loop van de tijd. Door de bundeling van veel dezelfde woningen uit dezelfde periode in een buurt, zie je deze ontwikkeling ook in Julianadorp goed terug. Sommige woonbuurten in Julianadorp zijn meer kwetsbaar, vooral de oudere wijken met hofjesstructuur (Vogelzand, Middelzand, Wierbalg, Kruiszwin, Doorzwin). De buurten, die vooral ingericht zijn op gezinnen, komen steeds meer (ook) beschikbaar voor andere doelgroepen, zoals bijvoorbeeld alleenstaanden en arbeidsmigranten. Deze verschuiving hoeft geen probleem te zijn en is onderdeel van een natuurlijke ontwikkeling. Dit geldt bijvoorbeeld ook voor de veranderende woonwensen en –eisen van bewoners en de toename van het aantal zelfstandigen die (mobiel) opereren vanuit hun eigen woning. Het is echter erg belangrijk dat er oog gehouden wordt voor de ontwikkelingen in de buurt, zodat er geen knelpunten ontstaan die de sociale cohesie, leefbaarheid of veiligheidsgevoel aantasten en kunnen zorgen voor een neergaande spiraal van een buurt. 
In de Duinzoom, de binnenduinrand van Julianadorp, moet blijvend gezocht worden naar een evenwicht tussen toerisme en rust en ruimte. Met zo’n 1 miljoen overnachtingen is het gebied van grote economische betekenis. Trend is dat toerisme op dit moment verder groeit, met name door een bredere spreiding over het jaar. Dit levert vraag en dus nieuwe toeristische initiatieven op. Extra toeristische gebruik legt meer druk op het open landschap en de natuurwaarden in het gebied. Tegelijkertijd kampen veel bestaande vakantieparken met een aantal uitdagingen, zoals bijvoorbeeld een verouderde uitstraling, permanente bewoning en achterblijvend onderhoud, deels als gevolg van particulier eigendom. Gezamenlijk moet een evenwicht gevonden worden waarmee de kwaliteit van de Duinzoom kan worden verhoogd, voor bezoekers en bewoners. 
De gemeente Den Helder zet de komende jaren voornamelijk in op het bouwen binnen het stedelijk gebied van Den Helder. Grote werkgevers/sectoren in Den Helder zien in de komende jaren veel vacatures ontstaan, die slechts voor een deel kunnen worden ingevuld vanuit de regio. Dit biedt kansen om nieuwe werknemers naar Den Helder te trekken en hen zoveel mogelijk te verleiden om ook voor Den Helder als woonplaats te kiezen. Er is relatief veel open ruimte in de stad die voor potentiële woningbouw zou kunnen worden ingezet. Den Helder kan hiermee goed tegemoet komen aan de wens van de Provincie Noord-Holland om in eerste instantie zoveel mogelijk binnen de bebouwde omgeving te bouwen. De ruimte voor inbreiding in het stedelijke gebied voorkomt (grootschalige) gebiedsontwikkeling in de Koegraspolder, waarmee het landschap tussen Julianadorp en Den Helder open blijft. Landschappelijke kwaliteiten en de beleving van de ruimte (het open landschap, de horizon) blijven hiermee behouden. 
Grootschalige economische ontwikkelingen, vergelijkbaar met de ontwikkelingen in Den Helder, worden in de nabije toekomst niet verwacht voor Julianadorp. De kwaliteit en nabijheid van het omringende landschap en de aanwezige voorzieningen maken Julianadorp potentieel wel aantrekkelijk voor nieuwe bewoners van buiten, wellicht aangetrokken door beschikbare vacatures in Den Helder. In recente nieuwbouwontwikkelingen komt dit beeld al regelmatig naar voren, zeker waar in een meer dorps karakter wordt gebouwd nabij het open landschap. Tegelijkertijd is er in Julianadorp vraag naar woningen voor senioren en jongeren die in het dorp willen blijven wonen, maar moeite hebben om een geschikte, betaalbare woning te vinden. De woonbuurten die op dit moment in ontwikkeling zijn (Willem-Alexanderhof, Noorderhaven) bieden voor de komende jaren ruimte voor de vraag naar eengezinswoningen, vanuit Julianadorp en van buitenaf. 
Een belangrijk onderdeel van een sterk dorpshart zijn de aanwezige voorzieningen. Het voorzieningenniveau in Julianadorp is, mede door het grote aantal toeristische overnachtingen, behoorlijk ontwikkeld. De combinatie van detailhandel en horeca in het (historische) hart van Julianadorp, met de Riepel en het Loopuytpark, biedt een aantrekkelijk aanbod. 
Dankzij de omleiding van een deel van het autoverkeer via de Noorderhaaks kan het kruispunt Veul een verkeersluwe inrichting krijgen die past bij de dorpse sfeer. Dit kan de samenhang in het centrumgebied van Julianadorp verbeteren, waardoor ook de voorzieningen aan de overzijde van de Langevliet beter aangesloten worden. Dit geldt voor het markante oude schoolgebouw, waarin nu jongerenactiviteiten plaatsvinden, voor de sportvoorzieningen en voor het Dorpshuis. Tussen de Riepel en de Langevliet is nog een ontwikkellocatie beschikbaar. Hier is ruimte voor een aanvullende centrale functie. Deze moet dan wel door middel van een aantrekkelijke vormgeving bijdragen aan het gezicht van de entree van Julianadorp. 
Julianapop, het Julianadorp Power Festival (de Trekkertrek) en de Springfair zijn evenementen van formaat binnen Julianadorp en daarbuiten. Deze evenementen zijn gedreven op lokale organisatiekracht; de inwoners regelen zelf middelen en materialen om het evenement te houden. Vanaf 2020 hebben deze evenementen een nieuwe tijdelijke locatie, zodat de evenementen de komende zeven jaar verzekerd zijn van een locatie. De zoektocht naar een definitieve locatie is opgepakt door een aantal partijen in Julianadorp, via het initiatief ‘ONS Dorp’. 
In het dorp vormen de Slenk, het Loopuytpark en de groene parkstructuur in het recent ontwikkelde Willem-Alexanderhof belangrijke verblijfsplekken. Regenwater wordt hier lokaal geborgen waardoor deze plekken multifunctioneel zijn ingericht en het beeld per jaargetijde verschilt. Voor heel Julianadorp is een versterking van de structuur van groen en water goed voor zowel de leefkwaliteit als de klimaatbestendigheid. 
In de zuidelijke buurten (Zwanenbalg, Boterzwin, Malzwin) is de stedenbouwkundige opzet met hofjesstructuur uit de jaren ’70 en ‘80 grotendeels weer verlaten ten gunste van een duidelijk onderscheid tussen een representatieve voorzijde en een meer privé achterzijde, die niet raakt aan het openbaar gebied. 
In dit gebied ligt ook het winkelcentrum Dorperweerth, wat gezien kan worden als een buurtwinkelcentrum voor Julianadorp. Qua aanbod richt dit centrum zich meer dan de Riepel op dagelijkse boodschappen, voornamelijk voor de omliggende buurten. Gezien het feit dat de gemiddelde leeftijd ook in Julianadorp omhoog zal gaan in de komende jaren zal de functie van een buurtwinkelcentrum belangrijk blijven. 
De keuze voor een sterk dorpshart in Julianadorp betekent dat er voor toekomstige groei van woningen voornamelijk wordt ingezet op verdichting rond het (winkel)centrum van Julianadorp en ontwikkeling van het gebied binnen de Noorderhaaks, naast het afronden van de nieuwbouw in Willem Alexanderhof en op Noorderhaven. 
Waar nu gesproken wordt over de kernen Julianadorp en Julianadorp aan Zee is in 2040 van dat onderscheid geen sprake meer. Heel Julianadorp ligt voelbaar aan zee. Met verbindingen door de Duinzoom ligt het strand en de zee altijd met een kleine wandeling of fietstocht binnen bereik. De binnenduinrand verbindt Julianadorp met de kust. In dit gebied bestaat een balans tussen natuur, open landschap, agrarisch gebruik en recreatie, welke in de toekomst door een betere inpassing in het landschap van recreatie(parken) nog meer hand in hand kunnen gaan. De fiets- en kanoroute verbindt Julianadorp met Den Helder en zorgt voor een veilige, afwisselende, recreatieve route voor fietsers, wandelaars en ruiters. 
Julianadorp ligt midden in de Koegraspolder, waarvan de noordzijde bij de gemeente Den Helder hoort en de zuidzijde onder het grondgebied van de gemeente Schagen valt. De polder is onderdeel van het grootste aaneengesloten bollengebied van Europa en wordt door de Provincie Noord-Holland dan ook aangemerkt als bollenconcentratiegebied, waarin agrarisch gebruik zich richt op de bollenteelt.
Deze ambities zien we terug in het verblijfs- en vestigingsklimaat. We mogen ons de beste lerende omgeving noemen tussen universiteitssteden als Enschede en Amsterdam/ Utrecht en de Hanzesteden in. We mogen ons de beste werkende omgeving noemen tussen hoofdkantoren en bijkantoren in op R&D en productinnovatie. 
Zeg Deventer en je denkt aan de IJssel en het pontje. Het prachtige zicht op de stad bij de Wilhelminabrug en de A1. Het hart van de stad waar je lekker kunt dwalen door de historische straatjes met authentieke bebouwing. De verrassende winkels, de terrassen op de Brink als huiskamer van de stad. De culturele dragers: voorzieningen als musea en landelijk bekende evenementen als Dickens, Deventer op Stelten en de boekenmarkt. Deventer staat ook voor uitstekende opleidingsmogelijkheden, kennisinstellingen en innovatieve bedrijven. Met als onderdeel van de Cleantech Regio vele ontwikkelingen op weg naar een duurzame samenleving. Tegelijk is Deventer landschappelijk aantrekkelijk. Natuurlijk dankzij de IJssel, maar ook vanwege het coulisselandschap, de landgoederen en de lanenstructuur in het buitengebied. Met mooie dorpen, actieve bewoners en ondernemers die het platteland vitaal houden. Het maakt Deventer tot een ‘kleine grote stad’. 
Deventer ligt aan belangrijke (inter)nationale doorgaande verbindingen over water, weg en spoor. In oostwest richting zijn het de autosnelweg A1/A35 en de (inter)nationale spoorwegverbinding de Berlijnlijn. In noord-zuid richting lopen de autosnelweg A50, de intercity-verbinding Arnhem-Zwolle en de IJssel als scheepvaartverbinding. Dat is een belangrijke vestigingsfactor voor bedrijven. 
De A1 wordt verbreed. Die ingreep benutten we door het gebied rondom de snelweg tussen de IJsseldijk en Handelspark de Weteringen te transformeren tot het zogenaamde groenblauwe stadsfront Deventer: een parkachtig zone met vanaf de snelweg een gedoseerd zicht op de bedrijvigheid. Zo komen Deventer en de Cleantech Regio in de nationale etalage als duurzame maak- en kenniseconomie. We doen dit samen met Rijkswaterstaat, de provincie Overijssel, de Cleantech Regio en ondernemers (parkmanagement). 
De werkgebieden op de kruising van de IJssel, de A1 en de spoorlijn van de randstad naar Berlijn willen we méér laten zijn dan gewone bedrijventerreinen. Hier tonen we onze sterke positie op het gebied van duurzame technologie, productie en logistiek aan de vele dagelijkse passanten. De ‘Duurzame maakstad’ en de ‘Open informatiestad’ staan hier letterlijk in de etalage. We dagen vernieuwende bedrijven uit om zich vooral langs de stadsas tussen de A1 en het stationsgebied te profi leren en te ontwikkelen. 
We stimuleren de herontwikkeling van het AKZO-terrein tot chemische hotspot. Het gasfabriekterrein groeit wat ons betreft uit tot een innovatiecampus voor de ontwikkeling van nieuwe bedrijvigheid. Voor het Hartenaasje sturen we op de ontwikkeling van een bijzondere ‘buitendijkse’ locatie met ondersteunde faciliteiten en diensten voor de innovatiecampus van gasfabriek en AKZO. Daarnaast proberen wij partijen te verleiden om het ‘standaardvastgoed’ aan weerszijden van de Buitengracht en aansluitend op het stationsgebied te transformeren tot onderdeel van de zogenaamde stadscampus. Het heeft potenties om een levendig milieu te bieden aan kennisintensieve bedrijven, onderwijsinstellingen, studenten en expats. 
Deventer loopt landelijk voorop met de aanpak van zorg en welzijn. We kennen een goed en sterk netwerk van partijen op het gebied van gezondheid, welzijn, sport & beweging, zorg en preventie. We vormen het met partijen zoals GGD IJsselland, Raster, Sportbedrijf Deventer, Eno en Saxion kenniscentra. De sector zorg & gezondheid biedt bovendien de meeste banen in Deventer. Met haar 100.000 inwoners is onze gemeente het ideale living lab om nieuwe know how op het gebied van zorg, gezondheid en welzijn in de praktijk met elkaar te verbinden. Dit is zichtbaar in de leefomgeving en in nieuwe mobiliteitsconcepten. Het zorg- en gezondheidspark Brinkgreven is bij uitstek de plek om Deventer op de kaart te zetten met vernieuwende zorg- en welzijnsorganisaties en bedrijven. 
Onze eerste prioriteit is dat de capaciteit van de A1 en het aansluitende, onderliggende wegennet groeien. De snelweg wordt verbreed. Daarnaast zijn we bezig met de uitvoering van het Dakpan-principe. Daarbij worden verkeersstromen zoveel mogelijk naar de randen van de stad geleid: Doorgaand verkeer naar Salland via de N348 en extern verkeer vanuit het westelijk deel van de stad via het Hanzetracé. We koppelen de uitvoering van dit principe aan uitbouw van het slim verkeersmanagement. Daarbij is er een integratie van diverse informatiesystemen voor de weggebruiker en de wegbeheerder. 
Als we deze maatregelen hebben gerealiseerd, komt er ruimte voor een meer ‘ontspannen’ stad aan de binnenzijde van het Hanzetracé. De Welle zal zolang er onvoldoende alternatieven zijn in ieder geval tijdens spitsperioden een verkeersfunctie houden. Daarbuiten kan een beperkt gedeelte op bepaalde tijden ‘autoluw’ worden. Daar ontstaat meer ruimte voor als de Van Oldenielstraat met aansluitende kruispunten is verbreed. Als er op de langere termijn nieuwe infrastructuur aan de noordzijde van Deventer komt en een nieuwe brug over de IJssel, kan de Welle mogelijk in vergaande mate autovrij worden. Dat maakt de relatie tussen binnenstad en IJssel sterker. 
Snelle en betrouwbare verbindingen met (groot) stedelijke milieus zijn belangrijk. Met de binnenkort verbrede A1, de IJssel en spoorverbindingen in alle richtingen heeft Deventer een goede uitgangspositie. Verbetering is mogelijk door nog meer in te zetten op de functie van Deventer als vervoersknooppunt in de periferie van de Randstad. We zijn dan ook alert op kansen om onze logistieke positie verder uit te bouwen. Nu het vervoer over water weer in de lift zit, denken we hierbij in het bijzonder aan goederenoverslag van weg naar water. We onderzoeken momenteel de mogelijkheden voor een containerterminal in Deventer. 
Wordt de historische Hanzestad een van de toeristisch recreatieve satellieten op slechts een uur reizen van 26 Visiedocument Expeditie Deventer Amsterdam? Is Deventer de plek waar de nanotechnologie uit Twente haar praktische toepassing in de maakindustrie krijgt? Wordt Deventer vaste afnemer van het windmolenpark ‘Noordzeekust’ of ‘Zonnepark achter de duinen‘? Als we bij deze zoektocht onze reguliere samenwerkingsverbanden kunnen gebruiken is dat mooi, maar we gaan ook andere coalities aan. Het oplossen van maatschappelijke opgaven staat voorop. 
We vervangen de bestaande woningvoorraad in een permanent en organisch proces van buurtvernieuwing. We voorkomen dat buurten door hun hoeven zakken. De vernieuwing in Voorstad Oost leert dat door een gerichte aanpak van problemen en actieve betrokkenheid van bewoners grote sprongen voorwaarts mogelijk zijn. Hierbij is het belangrijk om coalities te smeden en oog te hebben voor specifi eke doelgroepen in plaats van uit te gaan van de ‘gemiddelde bewoner’. 
Net als in de Deventer binnenstad, zijn er op het Sallandse platteland kansen voor groei van recreatie en toerisme. We blijven investeren in de promotie van Deventer als Hanzestad, gelegen aan de IJssel en verbonden met Salland. We staan positief tegenover initiatieven die het aantal verblijfaccommodaties in en rond Deventer doen toenemen. We willen de aantrekkingskracht vergroten en meer binnenlandse en buitenlandse toeristen trekken. 
De binnenstad aan de IJssel is een icoon met landelijke bekendheid. Met de erkenning van het beschermd stadsgezicht in 1979 kreeg de samenhang tussen de binnenstad, IJssel en de Worp een formele status. Maar bewoners en bezoekers profi teren nog steeds (te) weinig van de unieke ligging aan de rivier. Het verder uitbouwen van het dwaalmilieu langs de aanlooproutes naar de IJssel (Zandpoort/ Sluiskwartier en Hofstraat) komt de band tussen de binnenstad en de IJssel ten goede. Door het monumentale groene Worpplantsoen aan de ‘overkant’ meer bij de binnenstad te betrekken zullen rivier én pontje letterlijk de verbindende schakel worden. Dit alles op voorwaarde dat het niet ten koste gaat van de karakteristieke kwaliteiten van de Worp. Hierbij valt te denken aan een gastvrije ontvangst van de binnenstadbezoeker op de Worp met een overtochtje naar de binnenstad of een plek om te ontspannen met zicht op het rivierfront van de stad. 
Het station ligt aan de rand van de binnenstad en heeft als multimodaal knooppunt goede verbindingen naar alle windrichtingen. In het gebied rondom de vernieuwde stationsomgeving en de Handelskade/ Buitengracht zijn kantoren, kennisintensieve bedrijven en onderwijsinstellingen gevestigd die kunnen door - ontwikkelen naar een stadscampus. Met name in het deel rond de Handelskade/ Buitengracht is de verblijfskwaliteit matig en voelt de binnenstad ver weg. We willen met onze partners de kwaliteit verbeteren en programmatisch en fysiek veel meer verbinding tussen de binnenstad en de stadscampus tot stand te brengen. Ook krijgt de snelfi etsroute hierin een prominente plek. Het is de kunst om hier synergie tussen de Deventer vrijetijdseconomie en de kennisindustrie te genereren. 
Deventer biedt met het historische decor van de Hanzestad een unieke ambiance. Vanuit elke bouw - periode zijn sporen in de Deventer binnenstad te vinden. Deze gelaagdheid maakt Deventer uniek. We koesteren de identiteit van de monumentale binnenstad en Boreel, Raambuurt en Sluiskwartier: een groter gebied dan alleen het beschermd stadsgezicht. Koesteren betekent niet dat de binnenstad een openluchtmuseum is. Door 32 Visiedocument Expeditie Deventer de eeuwen heen heeft het ruimtegebruik zich in de binnenstad kunnen aanpassen en vernieuwen. Deze lijn willen we doorzetten. We faciliteren ondernemers die het centrum nog completer willen maken, maar wel zo dat het past bij onze geschiedenis. Waar mogelijk bieden we fl exibiliteit in ruimtegebruik en stimuleren we hergebruik van bestaande monumenten en leegstaande panden. Vernieuwing is dus mogelijk, maar met respect voor het erfgoed. Ingrepen in de openbare ruimte en bebouwing toetsen we altijd aan de historische context. We borduren daarop voort en voegen nieuwe kwaliteit toe. Zo zetten we in op het behoud en versterken van de historische groene binnenhoven om daarmee de verblijfs- en woonkwaliteit van de binnenstad te vergroten. 
We verbeteren waar mogelijk de verblijfskwaliteit van de openbare ruimte. Dat doen we in combinatie met andere ontwikkelingen, zoals grote bouw - projecten en de uitvoering van het meerjarenonderhoudsprogramma. We zijn alert op subsidiemogelijkheden. De komende jaren willen we het Grote Kerkhof en de Stromarkt nieuw inrichten. 
het centrum onderscheiden we het kern- en het dwaalmilieu. In het kernmilieu staat een bepaalde functie centraal: detailhandel in het kernwinkelgebied, horeca op de Brink en het Grote Kerkhof en grootschalige detailhandel dan wel detailhandel met een vrijetijdsfunctie in de Boreel. In het kernwinkelgebied is naast detailhandel ondersteunende horeca mogelijk. De verdiepingen kunnen ook ingevuld worden met wonen en kantoor. In het kernmilieu zijn we terughoudend om andere functies toe te voegen. 
Binnen de contouren van de middeleeuwse stad ligt het binnenstedelijk woonmilieu Bergkwartier, Noordenbergkwartier en Assenstraatkwartier. Aansluitend op het dwaalmilieu maken we in dit woonmilieu in beperkte mate functiemenging mogelijk met kleine kantoren, ambachtelijke bedrijven, ateliers en galeries. Winkels en horeca staan we hier echter niet toe. De functiemenging mag hier geen overlast voor de woonfunctie meebrengen. 
In het zuidelijk deel van de Lange Bisschopsstraat tussen het Grote Kerkhof en de Proosdijpassage en rondom het Broederenplein willen we meer fl exibiliteit in ruimtegebruik mogelijk maken om de leegstand tegen te gaan. Hier geven we het dwaalmilieu graag een kans. Specifi ek willen we ruimte geven aan het wonen op de begane grond in de Smedenstraat (tussen de Sijzenbaanplein en de Gibsonstraat), bij 34 Visiedocument Expeditie Deventer het Broederenplein, in Achter de Broederen en rondom het Grote Kerkhof. In de Overstraten en de Nieuwstraat wordt wonen op de begane grond niet toegestaan. Indien er aanleidingen zijn om in deze straten de functie-invulling opnieuw te beoordelen, dan gaan partijen met elkaar in gesprek. Deze afweging doen we maximaal 1 keer per 2 jaar per straat. Wijzigingen van dit beleid worden separaat voorgelegd ter besluitvorming aan de raad. In het zuidelijke deel van de Lange Bisschopsstraat vinden we wonen en kantoren op de begane grond niet wenselijk. We werken zo toe naar een compacter kernwinkelgebied, terwijl het maken van een ‘winkelrondje’ mogelijk blijft. 
In de schilwijken willen we het gemengde woonmilieu aan de invalswegen versterken. Daarnaast willen we dit milieu mogelijk maken op ontwikkellocaties met een bijzonder cultuurhistorisch verhaal, zoals het voormalig ziekenhuisterrein aan de Ceintuurbaan en de Heilig Hart kerk aan de Zwolseweg. We maken zelf- en samenbouw mogelijk en functieverbreding mits die kleinschalig en wijkgebonden is. 
We stimuleren dat autoverkeer het Hanzetracé en de N348 naar Salland gebruikt. Zo verminderen we de druk op de leefomgeving in delen van de binnenstad en de vooroorlogse wijken. Dat geeft mogelijkheden om de historische linten in de schilwijken opnieuw in te richten. Zo verbetert de verblijfskwaliteit en de verkeersveiligheid voor wandelaars en fi etsers. Dit maakt het voor bewoners aantrekkelijk om vaker de fi ets te nemen. We sluiten bij uitvoering aan op het meerjarenonderhoudsprogramma. 
Er zijn in en rond de wijk grote parken, zoals het Rijsterborgherpark, de Worp, Het Nieuwe Plantsoen en Brinkgreven. Dit laatste park loopt over in het groene uitloopgebied Rielerenk-Douwelerkolk. Dit groen is van grote meerwaarde voor een gezonde leefomgeving. We juichen initiatieven toe die het gebruik van de parken stimuleert, mits de kwaliteit van de parken daar niet onder lijdt. De parken, grotere groenstroken en verbindingsstroken dragen in sterke mate bij aan de biodiversiteit. 
Grote delen van de wijken grenzen aan het buitengebied. We willen de stedelijke groenstructuur met onder andere Sportpark Zandweerd, het Nieuwe Plantsoen, Rielerenk-Douwelerkolk en het Gooikerspark, duidelijker koppelen aan het buitengebied en de uiterwaarden. Daarbij vormen de stadsrandzone van de Zandwetering, de stedelijke radialen en het Overijssels kanaal een belangrijke schakel tussen stad en ommeland. 
We benutten het Hanzetracé als groene verbindingsring / parklane met de groengebieden en de woonwijken. De relatie van de woonwijken met de IJssel willen we onder meer versterken door de verkeersdruk op de Rembrandtkade en de IJsselkade te verminderen. Zo wordt de groenblauwe hoofdstructuur robuuster en wordt het buitengebied en het rivierenlandschap aantrekkelijker voor fi etser, jogger en wandelaar. Dat bevordert een gezonde en actieve leefstijl. 
De meeste dorpen hebben geen of beperkt openbaar vervoer. Er ontstaan alternatieven, zoals ‘vervoer op maat’, waarbij bewoners zelf (on)regelmatig personenvervoer organiseren naar bestemmingen zoals het ziekenhuis en sportlocaties. De buurtbus Okkenbroek – Lettele is de langst functionerende van Nederland, maar ook hier ontstaat druk door het beperkte aantal chauffeurs. 
De Boxbergerweg heeft een belangrijke functie als ontsluitingsweg en leidt via de Laan van Borgele naar het Hanzetracé. Aan de oostzijde sluit het dorp via de Wechelerweg aan op de Raalterweg. De wegen in het dorp hebben grotendeels de status van 30 km-gebied en kunnen de hoeveelheid verkeer goed aan. Fietsers en auto mengen zich relatief makkelijk met elkaar. Wel zijn er regelmatig klachten over de drukke Dorpstraat, drukte en snelheid op de Wetermansweg en de snelheid en inrichting van de Boxbergerweg. 
We koesteren de sterke relaties tussen Schalkhaar en het omringende landschap en willen die waar mogelijk versterken. Daarbij vormen de groene ruimtes in en om Schalkhaar zoals de Rielerenk, ‘de gouden driehoek’ en Park Braband belangrijke ‘stepping stones’. Ook de Oerdijk, Spanjaardsdijk, Hagenvoorderdijk, Raalterweg en Oosterwechelseweg spelen daarbij als historische routes een belangrijke rol. Vooral bij de overgangen tussen dorp en buitengebied hechten we veel waarde aan (verblijfs)kwaliteit en toegankelijkheid. We geven initiatieven die hieraan bijdragen en/of de relatie tussen dorp en platteland functioneel versterken de ruimte. 
Langs de hoofdwegen buiten het dorpscentrum is ruimte om bestaande gebouwen een functie te geven die de omgeving levensloopbestendiger maakt. Rondom de kazerne is in beperkte mate functiemenging mogelijk die bijdraagt aan het hergebruik van bestaande gebouwen en/of de afronding van de wijk Westenberg-Buiten. In Park Braband vinden we het belangrijk om het exclusieve, groene en ‘ontspannen’ woonmilieu te beschermen omdat dit van toegevoegde waarde is op het aanbod in de hele gemeente. 
Bathmen heeft een sterke eigen identiteit. Dit historisch gegroeide landelijke en dorpse karakter willen we koesteren en versterken. De historische dorpskern en de oude bebouwingslinten zijn daar belangrijke onderdelen van. De openbare ruimte in de dorpskern heeft een kenmerkend contrast tussen de stenige straten (Schoolstraat / Molenstraat) en de aaneengesloten reeks van grotere groene ruimtes van de Kerkring, het Kerkplein, Brink en de groenzone langs de Gorsselseweg. De dorpskern en de Deventerweg, Dorpsstraat, Looweg, Hogeweg, Koekendijk, Gorsselseweg, Woertmansweg en Larenseweg hebben karakteristiek uiterlijk, met een gevarieerde, compacte en individuele bebouwing. 
De verkeersstructuur in Bathmen is in grote lijnen op orde. De belangrijkste ontsluitingswegen van het dorp Bathmen zijn de Koekendijk, de Schipbeeksweg, de Gorsselseweg en de Deventerweg. Fietsers kunnen gebruik maken van alle wegen binnen de bebouwde kom. Enkele belangrijke ontsluitende wegen hebben fi etsvoorzieningen. De intensiteitspieken in het fi ets - verkeer worden veroorzaakt door schoolgaande jeugd en de fi etsritten van en naar de sportvelden. Veiligheid en recreatie zijn gediend bij een netwerk van fi etsroutes. De behoefte daaraan zal door vergrijzing en de verdere groei van het e-bikeverkeer alleen maar toenemen. 
We geven ruimte voor ontwikkeling van het ‘gemengde dorpsmilieu’ aan de Oerdijk en de Bathmenseweg. Concentratie en functiemenging zijn belangrijk voor zittende en nieuwe ondernemers. Die concentratie kan ontstaan door nieuwe vestigingen, maar ook door verplaatsingen elders uit het dorp. Lettele heeft een bescheiden bedrijventerrein. Er is weinig vraag naar nieuwe bedrijfslocaties en die zullen we daarom ook niet zelf ontwikkelen. Het initiatief ligt bij bewoners en bedrijven. De schaalvergroting in de landbouw zorgt voor grotere machines. Op de veelal smalle wegen dreigen fi etsers daardoor in de knel te komen. 
Natuur, zoals het Natuurnetwerk en Natura 2000-gebieden zijn een essentieel en kwetsbaar onderdeel van het blauwgroene raamwerk. We streven naar meer biodiversiteit, bijvoorbeeld in de natuurontwikkelingsgebieden Gooiermars, Moespotleide en Lettelerheide. Ook willen we leefgebieden van voldoende omvang voor kenmerkende soorten, bijvoorbeeld op het Wechelerveld en de moeraszone Douwelerkolk. We willen de ecologische verbindingszones versterken (Schipbeek, bomenlanen en houtwallen) en knelpunten opheffen (o.a. Holterweg en Raalterweg als barrière voor dassen). 
Deventer vormt met Apeldoorn, Brummen, Epe, Heerde, Lochem, Voorst en Zutphen de Cleantech Regio. Ondernemers, onderwijs/onderzoek en overheden werken hier samen aan een energieneutrale en duurzame economie en samenleving. Daarbij zoeken ze samenwerking en verbinding met omliggende regio’s. In de Agenda Cleantech Regio 2019-2023 zijn 2 topthema’s benoemd, namelijk energietransitie en circulaire economie. 
Het hart van de binnenstad is dé plek voor winkelen, uitgaan, werken, vertier en cultuur in een historische setting van stegen, straten en pleinen. Het is er prettig om te verpozen. Onder de binnenstad valt ook het stationsgebied. De kop van de Brink, de Korte Bisschopsstraat, de Lange Bisschopsstraat, het deel Smedenstraat in het verlengde van de Korte Bisschopsstraat en de Boreel vormen het huidige kernwinkelgebied. Daarbuiten vinden we winkels in de aanloopstraten zoals de Nieuwstraat, Keizerstraat, Walstraat en de Overstraten. De Brink (met uitzondering van de kop) en het Grote Kerkhof zijn de centrale horecapleinen in de stad. Het Grote Kerkhof, de Stromarkt en directe omgeving zijn in ontwikkeling als de ‘Cultuurdriehoek’ (het cultuur- en bestuurscentrum). 
Rond de binnenstad liggen stadswijken uit de 19e en begin 20e eeuw. Van Zandweerd-zuid via Driebergen, Voorstad en Bekkumer naar Rivierenwijk-West en Knutteldorp. Aan de Gelderse kant van de IJssel is De Hoven een wijk van dit type. Ze bieden een gevarieerde mix aan grondgebonden en karakteristieke woningen, van villa tot arbeiderswoning. Veel woningen zijn fl ink vertimmerd en verbouwd. Delen van de historische toegangswegen naar de binnenstad, zoals Zwolseweg, Boxbergerweg, Rielerweg en Brinkgreverweg hebben een mix van functies, met naast wonen winkels, werkplaatsen, cafés en andere voorzieningen. In het verleden lagen in de schilwijken industriële complexen en bovenwijkse voorzieningen, zoals het ziekenhuis en de Rijkslandbouwschool. Het merendeel is verdwenen, maar vaak zijn het ook nu nog karakteristieke locaties waaraan het verleden is af te lezen. In de schilwijken ligt een aantal historische stadsparken. De wijken profi teren van de nabijheid van voorzieningen zoals de binnenstad, het intercity- en busstation, scholen en kennisinstituten. 
De naoorlogse wijken liggen grofweg buiten het Hanzetracé. Met aan de noord- en oostzijde de vroeg-naoorlogse delen (1945-1975) van Zandweerd-noord, de Schrijversbuurt, Borgele, Platvoet, Landsherenkwartier, Oranjekwartier, het Rollecatekwartier, Rielerweg-oost en de Rivierenwijk-Deltabuurt. In totaal zijn het ca. 9.000 woningen van diverse types, met een relatief groot aandeel etagewoningen. Aan de oostzijde van Deventer liggen de recentere uitbreidingen (na 1975) Colmschate-noord, Colmschate-zuid en de Vijfhoek. Dit zijn zo’n 11.000 woningen. Met de ontwikkeling van Steenbrugge worden nog circa 1.100 (vooral grondgebonden) woningen aan Deventer toegevoegd. 
Wonen en leven in Schalkhaar is dorps wonen in een groene omgeving. Schalkhaar is in het begin van de 19e eeuw ontstaan rondom de splitsing van de Oerdijk en de Spanjaardsdijk/Koningin Wilhelminalaan. Rond 1900 kreeg het dorp een fl inke impuls door de aanleg van Park Braband, waar de wens van welgestelde Deventernaren om geriefelijk buiten de stad te wonen gestalte kreeg. Vanaf het midden van de vorige eeuw groeide het dorp geleidelijk door een planmatige aanleg van woonbuurten, die zich in weinig onderscheiden van wat er in Deventer werd gebouwd. Aan de overkant van de Zandwetering ligt als een ‘satellietje’ Westenberg-Buiten, aansluitend op het terrein van de voormalige Westenbergkazerne. Tot 1992 was de kazerne in gebruik bij de Koninklijke Landmacht en sindsdien is het een opvangcentrum voor asielzoekers. Momenteel worden twee nieuwe woongebieden afgebouwd: De Wijtenhorst en Douwelerleide. Het dorp Schalkhaar heeft 5300 inwoners. 
Voor de veldsporten hebben de sportverenigingen hun velden in Sportpark Horsterhoek ten oosten van Schalkhaar en in Park Braband zijn de tennisbanen te vinden. Ten oosten van de Westenbergkazerne is een sporthal. Ook het Haarhuus heeft een sportzaal. In het dorp zijn verschillende (para)medische voorzieningen, zoals huisartsen, fysiotherapie, tandartsen, psychotherapie en logopedie. Deze voorzieningen zijn deels kleinschalig georganiseerd (praktijk aan huis). Het Deventer Ziekenhuis ligt op een steenworp afstand evenals locatie Brinkgreven voor geestelijke gezondheidszorg. Woonzorgcentrum Park Braband biedt niet alleen zorg aan haar bewoners, maar speelt ook een belangrijke rol in het zorgaanbod voor ouderen die elders in het dorp woonachtig zijn. Verder ligt aan de Kolkmansweg een complex seniorenwoningen. 
De dorpsrand aan de oostzijde heeft een gedifferentieerde ruimtelijke karakteristiek. Dominant daarbij is het met groen omzoomde sportcomplex (en begraafplaats) die grotendeels het beeld van deze rand bepaald. Hier heeft het dorp een meer informele en geleidelijke overgang tussen dorp en landschap. De westelijke dorpsrand is minder duidelijk. Het gebied ten westen van het dorp wordt gedomineerd door de aanwezigheid van de woningbouwlocatie Bathmense Enk, de Deventerweg en de Woertmansweg met hun lintbebouwing. Binnen deze structuur is een drietal zones te onderscheiden die samen de kernrand vormen. De zone ten noorden van de Deventerweg kent een sterke mate van functiemenging en is enigszins verrommeld. Tussen de Deventerweg en Woertmansweg grenst het open agrarische gebied op de enk aan de bebouwing van de Bathmense Enk. De zone ten zuiden van de Woertmansweg vormt de overgang van de dekzandrug naar de beekdalzone van de Schipbeek. 
Okkenbroek (300 inwoners) is een klein woondorp dat rust en groen biedt. Het dorp bestaat voornamelijk uit een hoofdstraat met aan weerszijden huizen en een kleine Nieuwbouwwijk, ten zuiden van de Oerdijk. Verder staan er vooral boerderijen in het landelijke gebied rondom het dorp. Het heeft een jonge historie: ruim honderd jaar geleden was hier nog bos, heide en weilanden in de lager gelegen natte gronden. Met de bouw van de kerk begin 20e eeuw werd de eerste, echte aanzet gegeven tot de verdere ontwikkelingen van wat toen nog ‘t Hooge Velt heette maar later de naam Okkenbroek kreeg. De kerk en de smederij vormen de kern waaromheen het dorp Okkenbroek ontstond. De Oerdijk vormde de weg waarlangs het dorp zich vormde.
Ede heeft zich gevormd op een rijke landschappelijke onderlegger: de ontmoeting van de Veluwe met de Gelderse Vallei. De overgang van hoog naar laag bood, en biedt nog steeds, bijzonder gunstige omstandigheden voor mens en natuur. Men vestigde zich op de randen van de stuwwallen, maar ook op hoge dekzandruggen die als vingers de Vallei in wezen. Van hieruit werd het natuurlijk landschap ontgonnen. Op de Veluweflank ontstond een snoer van engen, landgoederen en dorpen. Deze structuur vormt nu nog steeds de ruggengraat van de gemeente Ede. Net als de naastgelegen kernen Lunteren en Bennekom lag het dorp Ede als een spin in het web van zandwegen tussen de hoge en droge heidegronden en de lage en natte graslanden op de broekgronden. Het dorpse en agrarische karakter is nog steeds herkenbaar in delen van Ede, de oude linten, stukjes van het centrum en vooral de Bospoort. 
De ligging in de corridor tussen Randstad en Ruhrgebied deed Ede sterk van kleur verschieten. Met de komst van de spoorlijn naar Duitsland in 1845 (in 1902 uitgebreid met de ‘kippenlijn’ naar Nijkerk) ontstond een nieuw zuidelijker gelegen centrum: het station Ede-Wageningen dat werd gebouwd op de kruising met de oude route van Wageningen naar Barneveld (o.a. huidige Stationsweg). Deze route, met de later parallel aangelegde Klinkenbergerweg, werd een belangrijke drager van verstedelijking in het oostelijk deel van Ede. 
De goede bereikbaarheid en de goedkope zandgronden nabij het station waren niet geschikt voor landbouw maar boden uitstekende ontwikkellocaties voor Defensie en Enka. De werkgelegenheid trok nieuwe groepen mensen naar Ede en Ede verstedelijkte. Langs de oude uitwaaierende linten van het dorp ontwikkelden particulieren woningen tussen bestaande boerderijen. Daarbinnen kwamen kleinschalige buurten geïnspireerd op de tuindorpgedachte. Hoger gelegen op ‘de berg’ was de invloed van de Veluwe sterker voelbaar. De lommerrijke sfeer van het Edese bos en de Sysselt werd doorgezet in grote tuinen, lange lanen en uitgespaarde stukken bos tussen de nieuwe woongebieden en kazerneterreinen. De huidige herontwikkeling van de kazerneterreinen en het Enka-terrein bouwt voort op het Veluwse stadsmilieu met nieuwe vormen van wonen, werken en voorzieningen die rijk aan cultuurhistorie zijn en dichtbij de natuur liggen. 
De stadsuitleg in de Vallei, beginnend met de wijk Veldhuizen, werd een nieuwe superstructuur. Met dikke lagen zand werden de nattere broekgronden bedekt en oorspronkelijke patronen uitgewist. Brede wegen en groenzones vormden een grootschalig raamwerk waarbinnen in de laatste decennia introverte (woon)gebieden als Maandereng, Rietkampen en sportpark Peppelensteeg werden ontwikkeld. 
De nieuwe verkeersstructuren verbeterden de positie van Ede als vestigingsmilieu voor bedrijven en stimuleerden de groei van bedrijvigheid in het gebied tussen Ede en Veenendaal. Het doortrekken van de A30 tot aan de A12 (begin deze eeuw) heeft de strategische ligging van Ede op een snelwegknooppunt nog meer versterkt. Ede is geworden tot een stad van nationale betekenis, met grootschalige bedrijventerreinen vol economische dynamiek. Maar ook een stad die grotendeels afgesneden is van het landschap in de Vallei. Alleen de nieuwste wijk Kernhem ligt direct tegen het kleinschalige broekgebied ten noorden ervan. 
Ede in de Gelderse Vallei kent een diverse bevolkingssamenstelling. Zo bestaat het meest noordelijke deel (Kernhem) uit veel jonge gezinnen en tweeverdieners van binnen- en buiten Ede, wiens leven nadrukkelijk ook buiten de wijk en stad afspeelt. Het is een vluchtige wijk, de bewoners stromen relatief snel door naar een volgende gezinswoning. 
Ede heeft altijd in het spanningsveld gelegen van (inter)nationale routes over land. Vanuit de prehistorie lag er al een noord-zuid gerichte verbinding langs de Veluwse stuwwal tussen de Rijn en Wageningen naar Barneveld, Harderwijk en Amersfoort. De oost-west corridor tussen Holland en Duitsland werd tijdens de industrialisatie een economische slagader die door grootschalige spoor- en snelwegen de aanjager werd van een sterk gespreide verstedelijking in centraal Nederland. 
Er ontstonden nieuwe centra in het zich verder naar het westen en zuiden uitbouwende netwerk: stedelijk-regionale voorzieningen met een grootschalige en moderne karakteristiek zoals het gebied rond Keesomstraat- Lorentzstraat met bouwmarkten en Albert Heijn XL, het ziekenhuis de Gelderse Vallei, de Stadspoort met Cinemec-bioscoop, de veiling (Plantion), het Horapark en de Kenniscampus. Omgekeerd maakten Wageningen en Veenendaal een beweging naar het noorden waardoor de kernen steeds meer naar elkaar toe groeiden. Veenendaal werd daarbij via het snelweglandschap met Ede verbonden. Vanuit Wageningen werd de campus van de sterk groeiende Wageningen UR verplaatst naar het binnenveld. In het spanningsveld van steeds dichter naar elkaar groeiende kernen raakten de landschappen meer versnipperd en minder herkenbaar. 
Het stedelijk netwerk in de Gelderse Vallei vormt samen met steden als Arnhem, Nijmegen en Apeldoorn een complementair vestigingsgebied ten opzichte van de Randstad: een dynamische en tegelijk heel groene leefomgeving. Uniek voor Ede is dat het op een duidelijke overgang ligt van licht naar donker, van de stad naar de Veluwe. Daarbij vormt het samen met Wageningen het kennishart rond agrofood binnen een regio die zich steeds sterker ontwikkelt als internationaal foodcluster, de regio FoodValley. 
De globalisering versterkt de behoefte aan een lokale identiteit. Een belangrijke opgave voor de netwerkstad is dan ook de verankering van het thema Food in de samenleving en het DNA van de stad. Een verankering zoals Philips die kende met Eindhoven en Grolsch met Twente. Food kan meer zijn dan een regionaal economisch profiel en een basis voor veel werkgelegenheid. Het biedt kansen als identiteitsdrager van Ede en een profilering met kennis, innovatie en handelsgeest, waar de inwoners van Ede trots op kunnen zijn. De gemeente werkt in vele opzichte aan het tot stand brengen van deze verbinding. Ook in de ruimtelijke ontwikkeling van de stad. 
Ede-Stad heeft vele centra van stedelijke activiteit. Met complementaire profielen voor deze centra en concentratie op een beperkt aantal brandpunten wordt zoveel mogelijk concurrentie en vervlakking tegengegaan. Verschil wordt gemaakt in schaalniveau en verscheidenheid in functies. Een aantal (boven)stedelijke centra wordt gedomineerd door een specifieke functie: Cinemec met leisure, het ziekenhuis de Gelderse Vallei met zorg, de Peppelensteeg (en sportpark Hoekelum) met sport en de Kenniscampus met onderwijs. Het gebied rond de Keesomstraat biedt door herbestemming en herontwikkeling de mogelijkheid voor een meer gemengd palet met grootschalige retail en grootschalige leisure. 
De leidende principes adresseren deze ontwikkelingen en brengen daarmee een aantal gebieden in zicht die specifieke richting vragen. Het zijn zes gebieden waarover de visie zich nader uitspreekt in de periode tot 2030 vanuit het perspectief van de leidende principes. Brandpunt centrum Brandpunt stationsknoop-WFC Buitenplaats Kernhem-Noord Stadspark Koekeltse veld Mozaïek Frankeneng Landschapspark de Groene Wig De gebiedsgerichte uitwerking laat zien hoe de leidende principes doorwerken op het gebiedsniveau. 
Op de plek waar de routes van het oude dorp bij elkaar komen ligt het Edese centrum. Het gebied ligt aan de rand van Ede, dichtbij de Veluwe, maar ver van de A12 en A30. Het intercitystation Ede-Wageningen bevindt zich op anderhalve kilometer afstand. Dit is te ver is voor een goede voetgangersrelatie. De Valleilijn tussen Ede en Amersfoort loopt daarentegen dwars door het centrumgebied en heeft een klein centrumstation. De historische dorpskern is ingrijpend getransformeerd en moeilijk herkenbaar geworden. Het oude lint van Grotestraat en Maandereind vormt nog steeds de ruggengraat. De schil die hieromheen is gevormd met Kuiperplein, Marktplein en Achterdoelen dateert van de jaren ’70 en ’90 en is grootschalig en modern. 
Het hart van het brandpunt bevindt zich rondom het Oude Kerkplein, Marktplein, Grotestraat en Doelen. Dit is het gebied waar de meeste winkels te vinden zijn en bezoekers een logisch en boeiend rondje kunnen maken. Het aantrekkelijk maken en verder ‘laden’ van het hart met bezoekersintensieve functies die elkaar versterken heeft prioriteit. Hierdoor kan samenhang en levendigheid ontstaan. 
Kernhem-Noord is de enige plek in Ede waar de stad direct raakt aan het landschap van de Vallei en niet wordt begrensd door snelwegen en bedrijventerreinen. Aan de westzijde vormt de A30 weliswaar een barrière richting Ederveen, maar ten noorden van de historische Doesburgerdijk ligt het landschap van de heide- en broekontginningen. Het gebied bestaat uit een aaneenschakeling van agrarische percelen die veelal afgebakend worden door sloten en bomenrijen. 
Paden maken het mogelijk om vanuit de hoger gelegen Doesburgereng en landgoed Kernhem naar het natte veenlandschap van Ederveen te komen via Kernhem-Noord. Groene wiggen en groene lopers brengen het landschap de stad in. Bebouwing is los opgezet zodat er langs de routes regelmatig doorzichten blijven op het landschap. 
Het Koekeltse veld brengt het landschap van de Vallei tot aan het Proosdijpark ver de stad in. Helaas is dit voor de meeste Edenaren en bezoekers nauwelijks herkenbaar. De meeste mensen bezoeken specifiek één van de op het sportpark Peppelensteeg aanwezige accommodaties en komen niet verder het gebied in. De inrichting van het gebied nodigt daar ook niet toe uit. De verkeerstructuren om het park te ontsluiten(zoals de enorme kruising op de Kastelenlaan), 
Ten westen van de Keesomstraat behoudt het gebied haar functionele en soms grootschalige invulling. Het gebied tussen de Keesomstraat en de Morsestraat is het concentratiegebied voor nieuwe publieksfuncties op het vlak van grootschalige detailhandel en grootschalige leisure. De herontwikkeling gaat gepaard met meer samenhang in buitenruimtes, parkeeroplossingen en ontsluiting. Het gebied ten westen van de Morsestraat en ten zuiden van de Galvanistraat blijft behouden als vestigingslocatie voor logistiek, industrie en dienstverlening. 
Net als in Kernhem-Noord zijn ook in het landschapspark de Groene Wig ingrijpende veranderingen in de agrarische sector van invloed. In en nabij deze randzone zullen veel agrariërs stoppen of nevenactiviteiten ontwikkelen. De gunstige ligging en de landschappelijke kwaliteit maken het gebied interessant voor diverse kleinschalige functiewisselingen.
De gemeente Eersel wil aan de slag met de Omgevingswet. Volgens de huidige planning treedt de nieuwe wet vanaf 2021 in werking. Met deze wet wil de rijksoverheid een integrale benadering van de gehele fysieke leefomgeving stimuleren. De wet beslaat verschillende beleidsinstrumenten, waar de omgevingsvisie er één van is.
De gemeente Eersel heeft reeds op vele onderdelen beleid. De omgevingsvisie brengt deze (op hoofdlijnen) samen en legt verbanden tussen de diverse beleidsterreinen.
Om de vergrijzing in de gemeente tegen te gaan, heeft de gemeente Eersel zichzelf als ambitie gesteld om nieuwe bewoners (jonge gezinnen en techneuten) aan te trekken.
De gemeente Eersel wil de leefbaarheid in haar dorpen op peil houden door zich te profileren als aantrekkelijke woonomgeving voor jonge gezinnen en techneuten. Hierbij is Eersel sterk afhankelijk van werkgelegenheid in de regio.
Startpunt voor al het (ruimtelijke) denken in de gemeente Eersel is het historische cultuur- en natuurlandschap. Aan deze hoogwaardige, groene, leefomgeving (het ‘Kempisch wonen’) ontleent de gemeente haar identiteit. De kenmerkende landschapstypen (oude en nieuwe heideontginningen, bossen en beekdalen) en de historische dorpslinten vormen de basis voor de omgevingsvisie: bij alle toekomstige ruimtelijke ontwikkelingen vormt de draagkracht van het landschap het eerste toetsingskader!
De A67 is de (traditionele) economische levensader die zorgt dat werknemers en toeleveranciers van Brainportbedrijven zich graag in Eersel vestigen. Rondom de afrit van de snelweg liggen de grootste kansen voor ontwikkeling van gemengde bedrijvigheid. Voordat op Meerheide de grens van de capaciteit bereikt wordt, is nieuwe uitbreidingsruimte gewenst. De gemeente Eersel wil, in regionale samenspraak (o.a. via het verkeerslichtenmodel uit de Kempische Visie Bedrijventerreinen), ook in de toekomst ruimte bieden aan lokale bedrijvigheid.
De grootste economische ‘hotspots’ liggen net buiten de gemeentegrenzen; met het Kempisch Bedrijvenpark (KBP), Eindhoven Airport en diverse hightech campussen (o.a. ASML) ligt er een groot aanbod van technische banen binnen korte reisafstand van de Eerselse dorpen.
Zo kan Eersel verbonden blijven met Eindhoven, de Kempen en het Belgische achterland, zonder dat dit ten koste gaat van de woonkwaliteit in de gemeente (o.a. sluipverkeer verminderen).
Eersel is ook aangesloten op een wereldregio via de vrijetijdseconomie. Enkele sterke recreatieclusters vormen hierbij de bronpunten vanuit waar recreanten, zowel bewoners als bezoekers, het aantrekkelijke Kempische landschap kunnen ‘beleven’. Rondom deze clusters (recreatiepark Terspegelt, landgoed Duynenwater en Eurocamping Vessem) ontstaat zo nieuw economisch draagvlak voor de veranderende agrarische sector.
Eersel is onderdeel van Brainport en wil dit ook laten zien. De gemeente is niet alleen de achtertuin van Eindhoven; het wil ook letterlijk de proeftuin zijn voor de regionale innovatieve bedrijven en kennisinstellingen. De agro-innovatie, de biotechnologie en de integratie van energiesystemen bij nieuwbouw; de gemeente Eersel wil zich onderscheiden door een zichtbaar high-techprofiel.
Zo heeft de gemeente Eersel zichzelf een flinke ambitie opgelegd om in 2030 klimaatneutraal te zijn. Recentelijk is er daarom in de Kempen een verkenning uitgevoerd voor de inpassing van grootschalige zon- en windenergie.
De kaartbeelden uit het vorige hoofdstuk tonen op hoofdlijnen de visie die de gemeente Eersel op dit moment heeft voor de fysieke leefomgeving in de gemeente. Daarnaast zijn er enkele uitdagingen (o.a. op de thema’s gezondheid, veiligheid, energie en klimaatadaptatie) waar de gemeente nog een visie op moet vormen.
Door in gesprek te gaan met initiatiefnemers en belanghebbenden wil de gemeente duidelijk maken welke ambities zij nastreeft en wil ze samen zoeken naar een manier waarop deze ambities bereikt kunnen worden. Deze visie is een belangrijk communicatiemiddel, waarmee de gemeente Eersel richting geeft aan de toekomstige ruimtelijke ontwikkeling.
De afrit van de A67 is de belangrijkste verbinding van de gemeente met de omliggende wereld(regio). Aan beide zijden van de snelweg zijn nieuwe (innovatieve of lokale) maakbedrijven geland. Ook het Landgoed Duynenwater (het voormalige E3- strand) is volop in ontwikkeling. Naast deze dynamiek is Duizel echter nog altijd herkenbaar als Kempisch woondorp. Groene buffers rondom de kern zorgen voor behoud van het landschap.
De groei van Brainport maakt dat de grens van bestaande bedrijventerreinen in zicht komt. Het gebied rondom Meerheide is een mogelijk zoekgebied voor lokale bedrijvigheid. De gemeente heeft tegelijkertijd andere ambities die op deze locatie (grofweg de driehoek Steenovens- Duiselseweg-Buivensedreef) ingevuld kunnen worden. Zo kan hier ook een hoogwaardig recreatielandschap (ter versterking van de vrijetijdseconomie) of juist een zichtbaar hightech energielandschap gemaakt worden (als visitekaartje van een energieneutrale gemeente).
Een recreatief netwerk vol ‘belevingen’ rondom Terspegelt, nieuwe vormen van landbouw of veeteelt in het buitengebied of zelfs een zichtbaar innovatief (energie)landschap aan de A67; in Eersel is veel mogelijk!
Kempisch wonen in een groene omgeving, dat is zeker van toepassing op Knegsel, waar de oude akkers tot aan het dorpslint reiken. Met nieuwbouw in het dorpshart en op de locatie Poelenloop heeft het leefklimaat in de kleinste kern van de gemeente een flinke impuls gekregen. Door de ligging kent het dorp overlast van sluipverkeer (zeker bij calamiteiten op hoofdwegen) en geluid van Eindhoven Airport.
Het landschap ten noordwesten van de kern (de ‘jonge’ heideontginningen rondom de Vessemseweg) was voorheen primair agrarisch gebied. Inmiddels komen er diverse bedrijfsvormen voor (o.a. zorgboerderij, caravanstalling en groepsaccommodatie). Door de krimpende agrarische sector is transformatie van het buitengebied onvermijdelijk. Hoe deze gronden in de toekomst gebruikt zullen worden? Er zijn vele mogelijkheden en de gemeente denkt, vanuit de nieuwe Visie Buitengebied graag mee over wat er mogelijk is, zonder dat het ten koste gaat van de Kempische woonkwaliteit.
Rondom Vessem komen alle Kempische landschapstypen bij elkaar. Het kleinschalige coulissenlandschap van het beekdal en de oude cultuurgronden gaat over in uitgestrekte bossen en in het grootschalige (rationeel verkavelde) landschap van de jonge heideontginningen. Het dorp heeft, zeker met de geplande uitbreiding (Postels Huufke), voldoende draagvlak voor het behoud van voorzieningen op het gebied van detailhandel, horeca en zorg.
In het open landschap rondom Wintelre is, mede dankzij enkele ingrepen vanuit de landschapsinvesteringsregeling, de kleinschaligheid van oude cultuurgronden goed zichtbaar. In de bossen liggen belangrijke natuurwaarden rondom het Groot- en Kleinmeer. Het dorp kent enkele voorzieningen, waaronder een supermarkt. Door de ligging nabij Eindhoven Airport heeft het dorp te maken met sluipverkeer en geluidshinder.
De bereikbaarheid van het dorp is met het openbaar vervoer beperkt, zeker vanuit Eindhoven (Airport) en Veldhoven. In regionaal verband wordt bekeken welke slimme mobiliteitsoplossingen ingezet kunnen worden om dit te verbeteren.
Als centrumstad vervult Eindhoven een cruciale rol bij de versterking van Brainport Eindhoven als economische wereldspeler op het gebied van kennisintensieve maakindustrie en design. Om internationaal concurrerend te blijven, streeft Eindhoven samen met de regio naar een excellent woon- en werkklimaat.
Eindhoven zet daarom randvoorwaardelijk in op gezonde en duurzame verstedelijking met behoud van stedelijke en dorpse kwaliteiten en met bijzondere aandacht voor sociale cohesie en inclusie. Eindhoven is in staat om zich snel aan te passen aan de steeds veranderende vaag naar geschikte en betaalbare ruimte om te wonen, werken, verblijven en recreëren.
Onze regio, Brainport Eindhoven, is wereldspeler op het gebied van kennisintensieve maakindustrie en economisch gezien van groot nationaal belang. Het aantal inwoners en bedrijven in onze regio en onze stad groeit hard. Dat leidt tot een grotere vraag naar ruimte voor wonen, werken, mobiliteit en voorzieningen. Het slim omgaan met de beperkte ruimte vraagt om het combineren van opgaven. Hoe we dat in Eindhoven gaan doen, leggen we vast in deze omgevingsvisie.
Op nationale schaal werkt Eindhoven samen met het Rijk, de gemeenten Amsterdam, Rotterdam, Den Haag en Utrecht, betrokken provincies en economic boards aan het versterken van de internationale concurrentiekracht van Nederland. Dit is het REOS4 verband. Dit willen we bereiken door Brainport Eindhoven op te nemen in de Nederlandse en internationale netwerken van kennis, vervoer, handel, investeringen, data en energie. We werken aan het versterken van de connectiviteit van toplocaties, het verbeteren van de (digitale) infrastructuur en de transformatie van (binnen)stedelijke gebieden.
Op regionale schaal werken we samen met de 20 andere gemeenten binnen de Metropoolregio Eindhoven aan versterking van de economie, mobiliteit, energietransitie en de transitie van het landelijk gebied. De Metropoolregio Eindhoven is een regio van contrasten en dat maakt ons uniek: een hecht netwerk van steden, dorpen en bewoond landelijk gebied.
Kernsectoren zijn High Tech R&D, innovatie, maakindustrie en design. In het stedelijk gebied wordt gewerkt aan het versterken van het vestigingsklimaat. Onder andere door het ontwikkelen van campussen waaronder de Brainport Industries Campus, het verbeteren van de bereikbaarheid van onze economische toplocaties en het ontwikkelen van een nieuw internationaal knooppunt met een kwaliteitsimpuls voor het spoorzonegebied (Eindhoven internationale knoop XL, Strijp S en Strijp T).
Met het Stedelijk Gebied Eindhoven heeft Eindhoven de ambitie om met innovatieve verblijfsaccommodaties een uitvalsbasis te zijn voor nieuwkomers en bezoekers. Het versterken van recreatieve voorzieningen (zoals Aquabest en Gulbergen) en infrastructurele verbindingen dragen hier aan bij.
We hebben deze omgevingsvisie afgestemd met de omringende gemeenten, zodat onze visies elkaar versterken. De opgaven die uit deze visies voort komen, pakken we waar kan gezamenlijk op. We werken samen aan een Omgevingsagenda Zuidoost. Vanwege het nationale en het provinciale belang van de ontwikkelingen in Eindhoven is er ook afgestemd met Rijk en provincie. Ook zijn er elementen uit de Brainport Nationale Actieagenda, de Regio Deal Brainport Eindhoven, de provinciale omgevingsvisie en de Woondeal SGE verwerkt in onze omgevingsvisie. Voor het realiseren van deze opgaven, zetten we in op partnerschap met Rijk en provincie, zoals bij de transformatie van de Spoorzone (Eindhoven Internationale knoop XL) en de bereikbaarheid van de economische toplocaties (Eindhoven Airport, BIC, HTCE/De Run).
Brainport Eindhoven is een belangrijke banenmotor voor Nederland en Europa en onderscheidt zich op het gebied van kennisintensieve maakindustrie en design. Brainport Eindhoven zorgt voor vernieuwing. Bedrijven, kennisinstellingen en overheid werken hiervoor intensief samen. Op de campussen, in innovatiedistricten en op creatieve broedplaatsen krijgt open innovatie vorm. Ook behoort Eindhoven tot de belangrijkste kantorensteden van Nederland.
Eindhoven kent veel verschillende gebieden met allemaal eigen stedelijke en dorpse kwaliteiten. Daar zijn we trots op! Eindhoven is veelzijdig: van hoogstedelijk in Strijp-S, rondom het Station en in de Binnenstad tot aan de rustigere woonwijken in onder andere Stratum, Woensel en Tongelre. Onze inwoners waarderen deze variatie enorm. We koesteren deze veelzijdigheid van de stad.
Erfgoed - waaronder monumenten, historische radialen en archeologische waarden - geeft karakter en ruimtelijke kwaliteit aan Eindhoven. De unieke ontwikkelingsgeschiedenis van Eindhoven is zichtbaar en beleefbaar. Erfgoed is versmolten met nieuwbouw en samen vormen ze nieuwe aantrekkelijke woon- en leefmilieus. Er zijn meer succesvolle voorbeelden van transformatie, zoals de Witte Dame, Strijp-S, Mariënhage, het NRE-terrein en het voormalige Philips-fabriekje in het centrum.
Een belangrijke basis voor het succes van Brainport is de samenwerking tussen bedrijfsleven, overheid, kennisinstellingen en maatschappelijke organisaties. Campussen en bedrijventerreinen in Eindhoven, zoals de High Tech Campus Eindhoven (HTCE), Strijp-S, Brainport Industries Campus (BIC), TU/e campus en De Hurk hebben een belangrijk aandeel in het succes van Brainport. Daarnaast dragen de sterke regionale bedrijvenclusters Philips Healthcare in Best, ASML in Veldhoven en de Automotive Campus in Helmond bij aan de sterke positie van de regio.
Eindhoven is gelegen tussen Randstad, Ruhrgebied en Vlaamse Ruit en ligt op een knooppunt van spoor- en weginfrastructuur (A2, A67, A50 en A58). De bereikbaarheid van onze stad en regio staat onder druk. De intercity tussen Eindhoven en Amsterdam rijdt al hoogfrequent (elke 10 minuten). Verdere verbetering van de intercityverbindingen richting Rotterdam / Den Haag, Nijmegen / Arnhem en Venlo zijn gewenst.
Op regionaal niveau is, voor de dagelijkse verplaatsingen, een goede sprinterfrequentie in de richtingen Tilburg, ‘s-Hertogenbosch, Helmond en Weert van belang. Daarnaast ontbreken directe en snelle grensoverschrijdende treinverbindingen naar voor de Brainport regio belangrijke steden zoals Düsseldorf, Aken, Keulen en Brussel. Eindhoven Airport is de laatste 10 jaar uitgegroeid tot de tweede luchthaven van Nederland en is van groot belang voor onze internationale bereikbaarheid en economie.
De economische groei en de gunstige ligging van Eindhoven, op een knooppunt van wegen en luchtvaart- en spoorverbindingen, hebben een keerzijde. De bereikbaarheid van de stad komt steeds meer in de knel. De komende jaren wordt rondom Eindhoven gewerkt aan de verbreding van de A58 tussen Eindhoven en Tilburg. Ook de verbreding van de A67 tussen Eindhoven en Geldrop staat op de Rijksagenda. In 2025 wordt een eerste stap gezet in het verbeteren van de directe en snelle grensoverschrijdende treinverbindingen met een rechtstreekse Intercity van Eindhoven naar Düsseldorf.
De ligging van Eindhoven, tussen de Rotterdamse haven en het Ruhrgebied, is gunstig voor onze economie, maar heeft nadelige gevolgen voor onze gezondheid en de natuur. Daar komt bij dat Eindhoven zich bevindt in een gebied met relatief veel veehouderijen en we een luchthaven hebben op eigen grondgebied. Mede hierdoor ligt de gemiddelde blootstelling aan fijnstof in Eindhoven het hoogst van alle G10-gemeenten (2015, zie Eindhoven in Cijfers).
We meten de luchtkwaliteit in de (binnen)stad met sensoren die ons een actueel inzicht geven in de plaatselijke situatie. De luchtkwaliteit is vooral slecht op De Hurk, Binnenring, uitvalswegen (Kennedylaan, Boschdijk, Karel de Grotelaan, Eisenhowerlaan) en delen van de Ring. Gemotoriseerd wegverkeer wordt ervaren als belangrijkste bron van geluidhinder (Inwonersenquête, 2018). Brommers, scooters, horeca en bouwwerkzaamheden zijn de voornaamste veroorzakers van geluidhinder in het centrum.
De drie landschapsparken (Dommelpark, Brainport Park en Genneper Parken) verbinden de stad met het groen in de regio zoals Van Gogh National Park (i.o.) en Natuurgrenspark De Groote Heide. In Eindhoven liggen belangrijke onderdelen van het natuurnetwerk die zorgen voor aanwezigheid van bijzondere plant- en diersoorten in de stad. Deze liggen vooral in de landschapsparken en ter hoogte van de Dommel, Beatrixkanaal en Eindhovensch Kanaal. In het centrum is behalve aan de Dommel weinig groen aanwezig. Uit gegevens van de GGD blijkt dat groen in het centrum wordt gemist.
In 2017 was de CO2-uitstoot 20% hoger dan in 1990. Wel is er een lichte daling gerealiseerd ten opzichte van 2014. Van de tien grootste gemeenten in Nederland heeft Eindhoven, na Rotterdam, de op een na hoogste CO2-uitstoot per inwoner. De CO2-uitstoot van Eindhoven wordt voor circa 55% veroorzaakt door het gebruik van aardgas in woningen en kantoren, bijvoorbeeld voor verwarming. Verkeer (29%) en industrie (16%) dragen er ook aan bij.
Externe veiligheid gaat over de risico’s voor mens en milieu bij gebruik, opslag en vervoer van gevaarlijke stoffen. Ook de risico’s verbonden aan Eindhoven Airport vallen daaronder. In Eindhoven worden op verschillende locaties (bijv. HTC, de Hurk, GDC noord en zuid, BIC) gevaarlijke stoffen opgeslagen, geproduceerd, gebruikt en vervoerd over weg en spoor. De risico’s zijn in beeld en worden gemonitord om rampen voor te zijn.
Het karakter en kwaliteit van de ruimtelijke hoofdstructuur van Eindhoven zijn gevormd door de historische ontwikkeling van de stad. De stad ontstond aan het begin van de 13e eeuw op de plek waar de beken Dommel en Gender samen kwamen en verschillende handelsroutes kruisten. De aanleg van het Eindhovensch Kanaal en aansluiting op het spoorwegennet leidden in de 19e eeuw tot de komst van industrie naar de stad. Eind 19e eeuw startte Philips aan de Emmasingel haar eerste fabriek. Dit was het startpunt voor de economische groei. Dit leidde in 1920 tot het toevoegen van de vijf omliggende gemeenten (Woensel, Tongelre, Stratum, Gestel en Strijp) aan Eindhoven.
De historische ontwikkeling van de stad is herkenbaar aan en afleesbaar in het aanwezige erfgoed17. Denk hierbij onder meer aan industrieel erfgoed, historische radialen (b.v. de Tongelresestraat) en de historische landschappen zoals het Dommeldal. Ze geven karakter aan de stad en voegen sterke omgevings- en gebiedskwaliteiten toe. Deze kwaliteiten verhogen de vastgoedwaarde, heeft een aantrekkende werking op toeristen en versterkt het vestigingsklimaat.
De stad kent drie landschapsparken: Brainport Park, Dommelparken Genneper Parken. Het Dommeldal, de Karpendonkse plas en de Groene Corridor (Oirschotsedijk) zijn hierbij herkenbare verbindende landschapselementen. Deze parken vormen de groene longen van de stad en vormen voor mens en natuur de verbinding met het Van Gogh National Park en Natuurgrenspark De Groote Heide.
Bij stadsontwikkeling zien we een landelijke trend van transformatie van kantoren en cultureel en industrieel erfgoed. In Eindhoven kennen we succesvolle voorbeelden hiervan zoals het voormalig kantoor van Philips Lighting en de industriële gebouwen op Strijp-S en Strijp-T. De verwachting is dat deze trend doorzet in de toekomst.
Daarbij hoort een uitstekende bereikbaarheid van de economische toplocaties in de Brainportregio en zeer goede (inter)nationale verbindingen met andere economische kerngebieden in binnen- en buitenland (Randstad, Antwerpen/Brussel en Ruhrgebied): over de weg, over het spoor, het water en door de lucht. Goederenvervoer over de vaarwegen (Wilhelminakanaal-Beatrixkanaal) en goederenoverslag naar spoor (zoals bij Goederen Distributiecentrum Acht) wordt gestimuleerd.
De kwaliteit en de frequentie van het openbaar vervoer moet omhoog, met goede aansluitingen naar de regio. Het gaat dan om de inzet op meer sprinters per uur van en naar de andere B5 steden (Helmond, ’ s-Hertogenbosch, Tilburg en Breda) en Weert. Daarnaast werken we aan nieuwe HOV-verbindingen tussen Eindhoven Airport, campuslocaties en buurgemeenten. Er moeten voldoende en goede fietspaden zijn, waarbij de snelfietsroutes naar de regio belangrijk zijn.
De vanaf de middeleeuwen historisch gegroeide dorpsstructuren kenmerken zich veelal door langgerekte lintbebouwing (ontstaan op de hogere dekzandruggen) tussen de groene beekdalen. Zowel de historische linten als verschillende van deze groene beekdalen van de Gender en de Dommel zijn tot op de dag vandaag aanwezig in de huidige stad Eindhoven.
In 1920 groeide de stad enorm, doordat de vijf omringende dorpen (Woensel, Tongelre, Stratum, Gestel en Strijp) werden toegevoegd aan de gemeente. Eindhoven werd na de Tweede Wereldoorlog de snelst groeiende stad van Nederland: de woningnood is op dat moment ook ongekend.
Als we kijken naar het milieu in Eindhoven zien we dat de ligging, tussen de Rotterdamse haven en het Ruhrgebied, die gunstig is voor onze economie hiervoor nadelige gevolgen heeft. Het betekent meer verkeer en fijnstof. Daar komt bij dat Eindhoven zich bevindt in een gebied met relatief veel veehouderijen, het Antwerpse havengebied dichtbij is en we een luchthaven hebben op eigen grondgebied.
De gemeente Elburg heeft gewerkt aan een integrale toekomstvisie voor de hele gemeente: de Omgevingsvisie Elburg 2018. In deze visie kijken we vooruit in een periode tot 2030. Maar het is een dynamisch document: in de periode tot 2030 gaan we regelmatig kijken of de visie moet worden aangepast. De wereld staat niet stil en Elburg wil meebewegen, inspelen op kansen en haar kwaliteiten ontwikkelen. Zo blijven we bouwen aan een vitale en krachtige gemeente, waar het goed wonen, werken en recreëren is.
Dit alles in de buurt van stedelijke voorzieningen (de driehoek Apeldoorn, Harderwijk, Zwolle) en op korte afstand van (inter)nationale verkeersaders (A28, A50, spoor naar Randstad). Dit samenspel vormt onze kracht en maakt dat het bij ons aantrekkelijk wonen, recreëren en ondernemen is.
Opvallend is dat de woonbebouwing relatief veel en uitgestrekt aanwezig is, voornamelijk aan kleinere (en oudere) ontginningslintjes. De grens van dit gebied is duidelijk herkenbaar in de Zuiderzeestraatweg (N308). De infrastructuurbundel (spoor en A28) vormt een harde grens (en tevens barrière).
In het Natura2000-gebied Veluwe liggen de dorpen Vierhouten en Elspeet (gemeente Nunspeet), met voornamelijk een agrarische oorsprong. Dit kampen- en essenlandschap bestaat uit een open complex van aaneengesloten akkers in een kleinschalige landschapsstructuur van bosschages, lijnvormige houtwallen en singels met een gemengde agrarische structuur.
Doornspijk en Hoge Enk sterk verweven met het buitengebied, waardoor de kernen nog meer de oorspronkelijke identiteit terugkrijgen. Cultuurhistorische elementen worden gerespecteerd. Naast het accent op kwaliteit en identiteit, ligt een accent op het behoud van de leefbaarheid in de dorpen door waar mogelijk het in stand houden van de voorzieningen.
In Doornspijk is de verkeersveiligheid een aandachtspunt, er is sprake van veel verkeersbewegingen door het dorp over de provinciale weg. Een belangrijk pluspunt is de busverbinding Zwolle – Nunspeet door het dorp. De buurtbus is ondersteunend voor de gemeenschapszin en leefbaarheid van het dorp.
Behoud van de authentieke kracht van Oostendorp, van de levendigheid en de vitaliteit. Molendorp en Oostendorp zijn functioneel aan elkaar gerelateerd, bijvoorbeeld kijkend naar het winkelcentrum De Vrijheid en het buurtcentrum ’t Huiken (centrum voor maatschappelijke en sportieve ontmoeting).
Oost door Elburg en Oostendorp heen, evenals de ontsluitingsstructuur richting Flevoland. Hieraan is verkeersoverlast en -hinder gekoppeld. Een ander aandachtspunt vormt de Vrijheidsstraat waar enkele (tijdelijke) voorzieningen en een LPG-vulstation gevestigd zijn. Ook voor bedrijventerrein Broeklanden is een kwaliteitsimpuls wenselijk, hier zijn mogelijkheden voor lokale bedrijven om zich te ontwikkelen.
Kenmerkend voor ‘t Harde is het rustige woonklimaat en de ligging tegen de rand van de Veluwse bossen. Deze rust wordt echter juist ook als een minder positieve factor beschouwd. Er ontbreekt levendigheid. Terwijl juist deze kern het NS station heeft van Elburg en dus kansen heeft om zich te ontwikkelen als de Poort van Elburg.
Behoud en versterking van de natuurfunctie, conform het beheerplan van Natura2000 gebied Veluwe. Gedoseerd en afgestemd op de kwaliteiten de belevingsmogelijkheden en toegankelijkheid verbeteren voor recreanten: fietsen, wandelen, paardrijden.
De Vesting is de cultuurhistorische parel van Elburg en beschermd stadsgezicht, inclusief de schootsvelden. De toeristische- en recreatieve aantrekkingskracht wordt verder versterkt door diversificeren van het aanbod, zoals een slechtweervoorziening en ontwikkelingen rondom de haven en op Kruismaten.
Ook rondom andere wegen liggen geluidscontouren die van invloed zijn op de kwaliteit van het woon- en leefklimaat. De gemeenten Nunspeet, Elburg en Oldebroek hebben de Omgevingsdienst Noord-Veluwe gevraagd om hiervoor een geluidscontourenkaart op te stellen. Deze kan ingezet worden ter signalering van knelpunten en ter voorkoming van nieuwe knelpunten.
Het is hier aantrekkelijk wonen door de vele cultuurhistorische elementen (de Vesting en landgoederen bijvoorbeeld), het aantrekkelijke landschap, de grote variatie aan woonmilieus, de ligging aan het Veluwe Randmeer (de voormalige Zuiderzee) en de vele waterlopen en beekjes, de kleinschaligheid en veiligheid en het stedelijk voorzieningenpakket en werkgelegenheidsconcentraties om de hoek (Harderwijk, Apeldoorn, Zwolle).
Langs het Veluwemeer en het Drontemeer liggen de Noordelijke randmeerdijken, dit zijn primaire waterkeringen. Naast een waterkerende functie, hebben deze ook een ecologische, recreatieve en cultuurhistorische functie.
De regio Noord-Veluwe is een aantrekkelijke economische vestigingslocatie: er is (betaalbare) ruimte, er zijn goed ontsloten locaties, de arbeidsethos is hoog, het woon- en leefmilieu is aantrekkelijk. Het gebied ligt strategisch tussen de Randstad en de oostelijke periferie van Nederland. De regio is kansrijk voor sectoren zoals de kenniseconomie, ICT, slimme maakindustrie, (financiële) dienstverlening, zorg en handel en transport.
Bij ‘t Harde zien we kansen voor economische activiteiten, met een station en snelwegafslag in de directe nabijheid. Door goede lokalisering van nieuwe functies kunnen toekomstige bereikbaarheidsproblemen voorkomen worden evenals belasting van het woon- en leefklimaat als gevolg van doorgaand verkeer (zoals in ’t Harde, Oostendorp en Doornspijk het geval is). Een belangrijk aandachtspunt vormt het effect op natuurgebieden (stikstofdepositie).
Als gemeente Elburg hebben we de recreant en toerist veel te bieden. We combineren het beste van meerdere werelden: het bos, het diverse cultuurhistorisch waardevolle landschap en het water. Dit heeft zijn waarde voor het woongenot van de eigen inwoners, het vestigingsklimaat voor bedrijven, maar uiteraard ook voor de toeristisch-recreatieve sector. Elburg en de Veluwe zijn al decennia lang een aantrekkelijke bestemming voor dag- en verblijfsrecreanten.
In het Bidbook Zuiderzeestraatweg worden voorbeelden benoemd als uitnodiging voor (nieuwe) ondernemers. Voor Elburg zien we kansen om ons verder te profileren –naast Hanzestad- als Gezonde Groene Fietsgemeente. Gastvrijheid, luxe en een hoogwaardige belevingswaarde is hiervoor van belang.
In een aantal kernen is sprake van doorgaand verkeer richting o.a. Flevoland. Hierdoor wordt er een aantasting van woon- en leefklimaat ervaren op en langs deze (meestal provinciale) wegen. Deze vragen zijn het meest veelvuldig aan de orde op ’t Harde en in Oostendorp, maar ook in Doornspijk speelt hinder van doorgaand verkeer. Deze knelpunten zijn niet eenvoudig oplosbaar en kostbaar. Zeker omdat door de landelijke (en ook Europese) natuurwetgeving rondwegen als oplossingsrichting vooralsnog niet realistisch zijn.
De provincie Gelderland heeft onderzoek gedaan naar het voor de Flevoweg gewenste wegbeeld, de ontsluiting van Elburg en nieuwe ruimtelijke plannen die een relatie hebben met deze weg. Hiervoor zijn reeds verschillende studies gedaan (de laatste rapportage is van 12 oktober 2016). Hierin staan oplossingsrichtingen beschreven voor een rotonde bij de toegang tot Veluwe Strandbad, voor de fietsoversteekplaats bij het Bagijnedijkje, de ontsluiting van tuincentrum De Nieuwstad, optioneel is een ontsluiting van parkeerplaats De Oude Vos op de Flevoweg in de studie opgenomen.
Ook een andere ontsluiting van de wijk Molendorp op het provinciale wegennet is onderdeel van de in beeld gebrachte oplossingsrichtingen. De gemeente Elburg staat achter de uitgangspunten en wil deze ook in overleg met de provincie Gelderland realiseren. De leefbaarheid rondom de Zuiderzeestraatweg is ook een belangrijk onderwerp in het op te stellen Omgevingsplan voor de kern Doornspijk.
Dit is niet alleen van belang voor de recreatie, maar ook voor de bewoners (denk aan veilige schoolroutes vanuit de dorpen en een fietsverbinding naar het MFA, maar bijvoorbeeld ook aan de verbinding Harde-Nunspeet over de Bovenweg). Ambitie voor de grotere fietsroutes is zoveel mogelijk brede, vrijliggende paden.
’t Harde heeft een station. Daar zijn we heel blij mee. We willen deze kracht verder gaan gebruiken en ’t Harde gaan profileren als Poort van Elburg. Bijkomend voordeel is dat hierdoor in ‘t Harde meer levendigheid en dynamiek kan ontstaan. In de huidige situatie is het station in ’t Harde vanuit de gehele gemeente Elburg alleen met de buurtbus en met ViaVé bereikbaar.
Via een busverbinding met Nunspeet kan gebruik gemaakt worden van het railnet richting Utrecht. Via (snel)busverbindingen met Zwolle is het railnet richting de rest van de Randstad, Noord- en Oost-Nederland bereikbaar. In noord-zuid-richting (Dronten-Elburg-Epe) is nu, naast ViaVé, geen vorm van OV aanwezig.
De koopwoningmarkt in Elburg ligt in prijs boven het landelijk gemiddelde. De afgelopen jaren is de prijs met ca. 5% gezakt. De woningprijs/m2 ligt beduidend lager dan in Nunspeet (ca. 10% duurder), maar is vergelijkbaar met Oldebroek. Het prijsverschil met Nunspeet verklaart ook het grote vestigingsoverschot vanuit deze gemeente. Elburg profiteert nog niet van de prijsstijging die zich landelijk manifesteert.
Dit profiel is kenmerkend voor de groep gemeenten waar Elburg mee vergelijkbaar is en waartoe ook Nunspeet behoort. In Nunspeet, met zijn omvangrijke verblijfsrecreatie, is ook horeca en toerisme belangrijk. In Elburg blijft dit achter. De aantrekkelijke, vesting trekt wel dagjesmensen, maar verleidt blijkbaar te weinig tot meer uitgaven of langer verblijf.
De werkgelegenheid in Elburg voorziet maar ten dele in de eigen arbeidsmarkt. Bijna 35% van de werkers uit Elburg werken binnen de gemeente. Ze vullen daarmee bijna 45% van de banen in. De andere werkers komen overwegend uit buurgemeenten, maar ook uit Dronten. Nunspeet biedt meer eigen inwoners werk, Oldebroek minder. Inwoners van Elburg werken verder vooral in Nunspeet, Zwolle en Harderwijk. Elburg is vooral op Zwolle georiënteerd net als Oldebroek. Nunspeet is ook op Apeldoorn georiënteerd.
Deze cohorten zijn mobieler en minder aan een plaats of regio gebonden, waarbij werk een belangrijke beslisfactor is. In vergelijking tot Nunspeet is de vertrekgeneigdheid van jongeren iets hoger, ten opzicht van Oldebroek iets lager.
Elburg heeft een positieve verhuisrelatie met Nunspeet en in mindere mate met Harderwijk. Maar ze verliest vooral inwoners aan Oldebroek. Elburg heeft duidelijk een relatie met Zwolle, maar nauwelijks met Apeldoorn, dit in tegenstelling tot Nunspeet dat meer op Apeldoorn is gericht. Ook de verhuisbewegingen met andere plaatsen binnen de Noord-Veluwe zijn zeer beperkt.
Bij de typologische benchmark (type 2b en 2c gemeenten) zien we dat Kampen redelijk vergelijkbaar is met Elburg en Nunspeet maar dat Staphorst en Twenterand extremer in hun bedrijvenstructuur zijn (meer groene en rode cellen) dan Oldebroek.
Elburg en Nunspeet vallen in het cluster (2c) met behoorlijk wat nijverheid, waar ook enkele Zuiderzee-gemeenten in vallen en gemeenten in de kop van Noord-Holland, maar die we ook op de Brabantse zandgronden aantreffen. Het type waar Oldebroek in valt (2b) zijn gemeenten met een overwegend agrarisch karakter die verspreid over Nederland voorkomen.
In de wijken Oostendorp en Oosthoek is behoefte aan woningen voor ouderen nabij voorzieningen, maar zeker ook aandacht voor jongeren.
Locatie bedrijventerrein is Kruismaten meer geschikt voor recreatie, toerisme, leisure, slechtweervoorziening en voor wonen aan het water. Bedrijvigheid beter concentreren nabij afslag snelweg, zoals H2O.
Daarnaast komen er verschillende landgoederen voor, zoals de Essenburgh, Groeneveld, de Zwaluwenburg, Oldhorst en IJsselvliedt, die het gebied een aantrekkelijk, vaak parkachtig aanzien geven. Er worden voornamelijk dekzanden aangetroffen, die vanaf de hoge zandgronden tot aan de veenen kleigronden onder een geringe helling liggen.
Het samenkomen van wateren, zoals het punt waar de Maas en de Niers samenkomen in de gemeente Gennep, werd in het oud Keltisch ‘Ganapja’ genoemd. Van deze term is de naam Gennep afgeleid. Het verwijst daarmee al eeuwen naar de locatie van Gennep: plaats waar twee wateren samenkomen
Water heeft een grote bijdrage geleverd aan de bijzondere ondergrond van het landschap. De oude Rijnloop en de latere Maas en de Niers hebben samen met wind en ijs het landschap gevormd. Het punt waar de Maas en de Niers samenkomen, vormt nog steeds een bijzonder element in het landschap. De Aaldonkse beek en de Leigraaf liggen in oude rivierbeddingen en vormen in de huidige tijd een rivierdal.
Eind 19e eeuw realiseerde men de brug over de Maas en het Duits lijntje (een zeer vroege spoorweg tussen Boxtel en Wesel). Bedrijven zoals de papierfabriek Gennep (PaGe) maakten gebruik van de ligging aan het water en de spoorlijn.
Ook in Milsbeek is zo’n plek gerealiseerd. Dit was vroeger een boerendorp, maar nu wonen er veel mensen uit de stad. Deze mensen brengen hun eigen dynamiek mee. Dynamisch is het ook in Ottersum. Daar is altijd wat te doen. Jong en oud voelt zich er thuis.
Al 25 jaar wordt Keramisto georganiseerd in Milsbeek en Plasmolen (gemeente Mook en Middelaar), een internationaal evenement op het gebied van keramiek. De keramische kunst speelt een belangrijke rol in de gemeente, waar veel historische en hedendaagse elementen verwijzen naar de pottenbakkers-historie van de “Keramiekgemeente Gennep”.
In het landelijk gebied liggen diverse buurtschappen: Aaldonk, Dam, De Looi, Hekkens, Smele en Zelder. De kernen zijn ontstaan langs de Spiekerbeek, de Kroonbeek, de Niers en de Maas. In de Rijksvluchthaven liggen woonboten. Aan de Davidlaan is een standplaats voor één woonwagen.
De gemeente heeft een aantal bedrijventerreinen. Bij de stad Gennep ligt het bedrijventerrein Moutstraat. In de kern Gennep ligt bedrijventerrein De Heij. Bij Milsbeek liggen de bedrijventerreinen Ovenberg en Drie Kronen. Nabij de haven van Heijen liggen De Groote Heeze en Hoogveld. Ten zuiden van de A77 liggen De Grens en het nieuwste bedrijventerrein De Brem. Hier is nog ruimte voor de nieuwvestiging van grootschalige bedrijven. Bij het bedrijventerrein Hoogveld ligt een haven, waar bedrijven gebruik maken van de Maas voor het transport van zand, grind, bouw- en afvalstoffen.
Gennep wordt ontsloten door de A77 in oost westelijke richting en door de N271 in noord-zuidelijke richting. Bij Ottersum haakt de N291 aan op de N271, waarmee de kernen Ottersum, Ven-Zelderheide worden ontsloten. De stad Gennep wordt in westelijke richting ontsloten door de N264 op de A73. De oorspronkelijke spoorlijn het Duitse lijntje is er niet meer en wordt gebruikt als wandel-/fietsroute.
Tussen de zuidelijke gemeentegrens en Heijen is het heggenlandschap en de overgang van Maasdal naar rivierduinen het beste zichtbaar en te beleven. Langs de Maas loopt grotendeels een fietspad. Ter hoogte van Milsbeek loopt een struinpad. Vlakbij Milsbeek zijn een paar campings en recreatieve voorzieningen aanwezig. De haven van Heijen heeft een aftakking naar de Paesplas, waar watersportfaciliteiten aanwezig zijn.
Water dat vanuit de gemeente Gennep de Maas instroomt (via oppervlaktewater, kwelwater, grondwater, de riolering, etc.) dient dus voldoende schoon te zijn, zodat geen extra zuiveringsinspanningen nodig zijn om van dit water drinkwater te maken. Gennep streeft naar een duurzame veiligstelling van de openbare drinkwatervoorziening en een goede kwaliteit van grond- en oppervlaktewater.
Natuurwaarden zijn vooral aanwezig in de Gebrande Kamp, de Maaskemp, bij de monding van de Niers in de Maas en het Maasheggengebied bij Heijen met het Zuidereiland en de Leigraaf.
Dit gebied kent een aantal kleine waterlopen. De Aaldonkse beek, Spiekerbeek en Ossenbergsebeek liggen in een oude geul van de oer-Rijn. De Aaldonkse beek heeft hierdoor nog een bochtig karakter. Deze beek heeft voor een groot deel haar oorspronkelijke vorm behouden.
De Teelebeek en de Kroonbeek zijn beide gegraven om het kwelgebied aan de voet van de stuwwal te ontwateren en geschikt te maken voor agrarisch gebruik. Kwelwater aan de voet van de stuwwal zorgt voor waardevolle natuur. Bij de Banen, de Diepen en het Koningsven vindt natuurontwikkeling plaats. Binnen de gemeentelijke grenzen ligt een klein gedeelte van het bos- en natuurgebied de St. Jansberg. Dit waardevolle gebied ligt op een stuwwal. Ook bij Zelder en Langeven is waardevolle natuur ontwikkeld.
In het bos- en heidegebied zijn diverse functies aanwezig, met name gericht op recreatie. Er zijn horecabedrijven en campings. Ook wordt het gebied gebruikt door dagbestedingen. Verschillende grootschalige functies, waaronder de A77, bedrijventerrein De Grens, De Brem en vakantiepark het Heijderbos, doorsnijden het gebied.
De stad Gennep wordt ontsloten door de N264 die de stad verbindt met de A73. De N271 (de Rijksweg) is de hoofdontsluitingsroute van Noord Limburg, waarvan de historie ver terug gaat. De N271 vormt een fysieke barrière tussen de stad Gennep en de Maas.
De stad heeft een goed commercieel voorzieningenniveau, waar ook de omliggende kernen gebruik van maken. Het winkelgebied ligt langs de Zandstraat in het historische centrum en loopt door langs de Spoorstraat in zuidelijke richting.
Heijen ligt op de hogere rivierduinen aan een oude meander van de Maas. Het is ontstaan als lintdorp op de overgang van de rivierduinen naar de Maasvallei. Op een aantal plaatsen is deze overgang nog zichtbaar. De historische linten, waaronder de Hoofdstraat en de Nieuwwijkstraat zijn in stand gebleven. De Hoofdstraat is nog steeds een belangrijke route naar de stad Gennep.
Ottersum ligt op de hogere zandgronden aan de noordzijde van het rivierdal van de Niers. Het is ontstaan als lintdorp, waarbij de bebouwing met de rug naar de Niers ligt. Het Niersdal is mede daardoor vanaf het dorp moeilijk te beleven of te bereiken. De historische bebouwingslinten zijn herkenbaar in de Ottersumseweg en de Wilhelminastraat.
Het Raadshuisplein met het voormalige raadhuis en daarachter de oude begraafplaats is het historische hart van Ottersum. De Ottersumseweg is de hoofdroute door Ottersum en sluit aan op de rijksweg N271.
Milsbeek is ontstaan als lintdorp op de oever van de Kroonbeek, tussen de stuwwal van de St Jansberg, het Reichswald en de rivier de Maas. Het dorp heeft enkele historische linten (Langstraat, Oude Baan en Bloemenstraat), waartussen het dorp in blokvormige wijken is uitgebreid. Het dorp heeft een wat onduidelijke bebouwingsstructuur.
Het dorp wordt ontsloten via de Rijksweg en de Zwarteweg. Kenmerkend voor Milsbeek zijn de parochiekerk OLV van Bijstand met de begraafplaats, de open plek in het dorp en de oude pottenbakkerij. Ten zuiden van de Rijksweg liggen het bedrijventerrein Ovenberg en de woonwijk Sprokkelveld. Nabij Milsbeek biedt de verlaten oude steenfabriek kansen voor versterking van de ruimtelijke kwaliteit.
Ven- Zelderheide is ontstaan als lintdorp tussen de heide en het veen. Aan de historische linten Kleefseweg en de Vensestraat is vooral bebouwing uit de vorige eeuw te vinden. Het dorp is in de laatste twee decennia uitgebreid met nieuwbouwwijken die rechtlijnig zijn toegevoegd achter de oorspronkelijke linten.
De regio’s Noord-Limburg en Midden-Limburg hebben als doel om “een energieonafhankelijke regio met een economisch gezonde woon-, werk- en leefomgeving te creëren, welke geschikt is voor toekomstige generaties. De gemeente Gennep wil binnen alle beleidsterreinen werken aan duurzaamheid om te kunnen voldoen aan de duurzaamheidsdoelen vanuit rijk en regio.
Het aantal inwoners van Nederland blijft de komende decennia toenemen. De toename vindt vooral plaats in de Randstad. Aan de randen van Nederland stokt het aantal inwoners of zal de bevolking krimpen. De bevolking van de gemeente Gennep is over de afgelopen 15 jaar maar met circa 1% toegenomen.
De laatste jaren komen ook arbeidsmigranten uit oost- Europa naar Gennep. Deze inwoners dienen ook op een geschikte wijze gehuisvest te worden in een short-stay faciliteit dan wel in een reguliere woning bij long-stay. In samenspraak met de regiogemeenten wil de gemeente Gennep in 2020 kaders vaststellen om aan deze ambitie uitvoering te geven.
De regio Noord-Limburg zet in op het behouden en versterken van de hoofdwinkelstructuur. Ontwikkelingen in het winkelaanbod zijn noodzakelijk om te kunnen inspelen op de behoeften van de consument. Gennep is een bovenlokaal verzorgend centrum met circa. 20.000 vierkante meter winkeloppervlak².
Een bijzondere plaats nemen onze Limburgse buurgemeenten Bergen en Mook en Middelaar in. Ten behoeve van de Kop van Limburg hebben de drie gemeenteraden medio 2010 de Regiovisie Gebiedsontwikkeling Maasduinen -keuren Maasduinen -keuren, kiezen en excellerenvastgesteld.
De vijf deelgebieden uit het LOP (Niersdal, Maasdal, Rivierduinen, Open agrarisch landschap (inclusief stuwwal) en Overgangszone) zijn aangevuld met een zesde en zevende gebied, het terrein van Stichting Dichterbij en de baksteenfabriek bij Milsbeek. Voor deze terreinen gelden namelijk specifieke ontwikkelingsdoelstellingen.
De gemeente Aa en Hunze is samen met het Overlegplatform Centrum Gieten tot een nieuwe koers voor het centrum van Gieten gekomen. Daarnaast is deze gemaakt in samenwerking met de Gietense samenleving (ondernemers en inwoners, maar ook de scholieren van het Nassaucollege). De samenleving werd gedurende het proces geïnformeerd over de visie op de website www.centrumgieten.nl.
Sinds de vaststelling van de Toekomstvisie Gieten in 2003 is de wereld veranderd. Dat geldt zeker voor het centrum van Gieten. Diverse maatschappelijke ontwikkelingen hebben invloed op het functioneren van het centrum, zoals veranderingen in de demografie, in de detailhandel en in het consumentengedrag. Dat is de reden voor de gemeente Aa en Hunze om de toen vastgestelde visie tegen het licht te houden, voor zover het het centrum van Gieten betreft.
De provincie Drenthe heeft de Bevolkingsprognose 2015 opgesteld. Ook voor de gemeente Aa en Hunze geldt dat er op termijn sprake zal zijn van een afname van het aantal inwoners en het aantal huishoudens. Aa en Hunze behoort volgens de Bevolkingsprognose zelfs tot de vier gemeenten waarin het bevolkingsaantal het meest daalt (met meer dan 0,5% daling per jaar) in Drenthe.
Bovendien vergrijst en ontgroent de bevolking van Aa en Hunze de komende 25 jaar, net als in veel omliggende gemeenten. Opvallend daarbij is dat de ontgroening en vergrijzing in Aa en Hunze een grotere impact zullen hebben dan in veel andere Drentse gemeenten.
De kwaliteit van het deelgebied Brink komt tot uitdrukking in de hoge kwaliteit van de openbare ruimte en de karakteristieke bebouwing langs de Brink. Beide geven het gebied allure en sfeer.
De Brink moet het ontspannen gezicht van Gieten zijn en blijven. Rust en ruimte overheersen hier. Waar mogelijk wordt dit karakter versterkt. De Brink wordt een rustig verblijfsgebied met functies die recht doen aan de allure van het gebied. Het is ook zaak om dit deel van het centrum van Gieten meer met bezoekers te delen.
De Schoolstraat kenmerkt zich door de beslotenheid van het gebied; zeker als dwarsstraat van de ruim opgezette Brink. Het vormt daarmee een compact knus gebiedje in het centrum van Gieten.
De Schoolstraat is een transformatiegebied. Niet langer is het een winkelgebied, maar steeds meer een gebied voor wonen in combinatie met (mede gelet op de ligging ten opzichte van Dekelhem) zorgvoorzieningen in een groene setting.
Het kenmerkende van het noordelijke deel van de Stationsstraat is de dorpse maat en schaal van de openbare ruimte en de gebouwen. Bovendien is er in dit deel van de Stationsstraat sprake van authentieke bebouwing. Tenslotte vormt dit deel van de Stationsstraat de verbinding tussen twee andere interessante gebieden (de Brink en het zuidelijke deel van de Stationsstraat).
De Stationsstraat-Noord is het gebied van de (onvoorziene) kansen, innovaties en durf! Dit betekent dat in dit gebied veel mogelijkheden zijn voor nieuwe functies die nu nog niet zijn te voorzien. Het gebied kan een broedplaats zijn voor innovaties en nieuwe ontwikkelingen.
Groningen groeit flink. Over 10-15 jaar is de gemeente Groningen met een kwart gegroeid naar misschien wel 250.000 inwoners. Die groei vangen we op in de bestaande stad. Dat betekent een heel stevige ontwikkelopgave: in de schaarse ruimte moet veel gebeuren. Het gaat er dan om een goed evenwicht te vinden tussen verschillende functies, belangen, wensen en de kwaliteit van de leefomgeving.
Vooruitlopend op de gemeentelijke herindeling per 1 januari 2019 hebben we daarom een omgevingsvisie gemaakt voor de huidige gemeente Groningen. Daarin worden strategische keuzes gemaakt voor de toekomstige ontwikkeling van de stad, met het accent op de fysieke leefomgeving. Het onderdeel landelijk gebied van de nieuwe gemeente werken we vanaf 2019 uit, met de huidige gemeente Ten Boer zetten we in 2018 daarvoor de eerste stappen. Dat moet uiteindelijk leiden tot een samenhangende omgevingsvisie voor de nieuwe gemeente Groningen.
Groningen is de grootste gemeente en de economische motor van Noord-Nederland. De grens van 200.000 inwoners is ruimschoots overschreden. Elke dag komen uit de regio evenveel mensen naar deze centrumgemeente als er wonen. Groningen telt 140.000 banen en 100.000 leerlingen en studenten die er onderwijs volgen. De lokale economie heeft na Amsterdam de meeste ondernemingen bij de 50 snelst groeiende technologiebedrijven en innovatieve start ups van Nederland.
Ons ‘daily urban system’ strekt zich uit van het Wad tot Midden-Drenthe: elke werkdag komen uit de regio 180.000 mensen om in de gemeente Groningen onderwijs of studie te volgen, te werken of van voorzieningen gebruik te maken. Functioneel houdt de stad zich daarmee niet aan gemeente- en provinciegrenzen. Daarom werken we al sinds 1996 samen in de Regio Groningen-Assen; de visie en de uitvoering hebben veel opgeleverd.
In ranglijsten wordt Groningen vaak genoemd als een stad met een hoge woon- en leefkwaliteit, naast steden als Kopenhagen, Hamburg, Oslo en Zürich. Dat betaalt zich uit. Een aantrekkelijk leefklimaat is niet alleen cruciaal voor de eigen inwoners maar is ook een voorwaarde om (internationaal) talent naar Groningen te halen en vast te houden. Het moet een plek zijn waar mensen prettig wonen, opgroeien, studeren, ontspannen, ouder worden en uitgaan.
Steden met een groot aanbod aan cultuur zijn populair om te wonen en in te investeren. Groningen is zo’n stad met een groot en gevarieerd aanbod aan cultuur, horeca en andere voorzieningen op loop- of fietsafstand en een historisch en aantrekkelijke binnenstad in een cultuurhistorisch aantrekkelijk landschap. Een stad met deze kwaliteiten is economisch ook aantrekkelijk. Niet voor niets koos Google voor de Eemshaven met de stad Groningen dichtbij. Kunst en cultuur in de stad zijn dus niet alleen goed voor de stad als aantrekkelijke woonplaats, maar ook voor de economie.
In Groningen is de fiets het belangrijkste vervoermiddel. Maar liefst zestig procent van alle binnenstedelijke vervoersbewegingen gaan per fiets. De gemeente investeert miljoenen in slimme, obstakelvrije fietsroutes naar drukke plekken als het Zernike Science Park en het Hoofdstation en werkt samen met de provincie en regio aan snelle fietspaden naar de omliggende kernen. Fietsen is gezond, bespaart ruimte en geeft geen uitstoot. Het is een bewuste keuze om alle nieuwbouw te programmeren op maximaal een half uur fietsen vanaf de Grote Markt. Daarnaast geven we de voetganger meer ruimte, nu al in de binnenstad en in de toekomst ook elders in de gemeente.
We doen dit samen met onze partners. We doen daarin al overigens heel veel, denk aan de fiets, stedelijke logistiek, verkeersmanagement, beter benutten en toepassing van waterstof. We gaan onze kwaliteiten als proeftuin beter vertellen en vermarkten. Want wat in Groningen werkt kan daarna opgeschaald worden naar de Randstad. Groningen én het noorden als living lab voor het slimme en groene vervoer in de toekomst.
De binnenstad van Groningen gaat op de schop. Van oudsher is de vierkante kilometer stadshart begrensd en beperkt door de historische Diepenring. De binnenstad heeft een regionale functie voor het hele Noorden, een verzorgingsgebied van anderhalf miljoen mensen. De krimp in het ommeland maakt dat steeds meer voorzieningen zich concentreren in de stad. In de binnenstad wordt niet alleen gewinkeld: er werken ruim 50.000 mensen. Universiteit, rechtbank, provincie en gemeente hebben er belangrijke hoofdgebouwen met vele arbeidsplaatsen. Ook een bovenregionale voorziening als het UMCG is tegen het centrum aangebouwd. In The Next City kiest Groningen voor een grotere binnenstad, zodat ruimte ontstaat voor een betere spreiding van de drukte.
De gelijkwaardige positie op de woningmarkt staat echter onder druk. De stad is zo populair geworden dat er sprake is van een serieus overspannen woningmarkt. In alle ranglijsten staat Groningen op de derde plaats, na Amsterdam en Utrecht. Er is bij lange na niet genoeg (betaalbaar) aanbod om iedereen hier te laten wonen die er wil wonen. We willen voorkomen dat alleen de mensen die het nog kunnen betalen in Groningen kunnen wonen. Groningen is voor iedereen, niet alleen voor the happy few.
Om de overdruk op de binnenstad op te vangen, kiezen we ervoor een groter gebied te beschouwen als de binnenstad. Ook het Stationsgebied, Ebbingekwartier, omgeving Oosterhaven, de kop van de Eemskanaalzone/Sontweg en de zone Westerhaven- Suikerfabriekterrein zien we bijvoorbeeld als binnenstadlocaties. De vraag naar locaties voor grootstedelijke voorzieningen faciliteren we in en rond die verruimde binnenstad. Vooralsnog kiezen we dus niet voor een tweede voorzieningencentrum, geen factory outlet center en geen winkelcentra aan de rand van de stad.
We transformeren huidige of voormalige bedrijventerreinen (geleidelijk) tot gemengde stedelijke gebieden met een mix van wonen, werken en voorzieningen. Deze terreinen liggen meestal langs belangrijke waterwegen. We noemen deze gebieden ‘ontwikkelzones’. We geven hierbij prioriteit aan het Suikerfabriekterrein, Eemskanaalzone en de Reitdiepzone.
Het daily urban system illustreert de verbondenheid met de regio: de stad met zijn topvoorzieningen, de havens in de Eemsdelta en Delfzijl, de luchthaven van Groningen Airport Eelde, het chemiecluster in Delfzijl en de health hub in Roden. Groningen is het bestuurlijk centrum van Noord-Nederland en de motor voor economische ontwikkeling en werkgelegenheid. De binnenstad is zeer in trek bij winkelend publiek, toeristen en bedrijven. Groningen behoort dan ook tot de top-3 van retailsteden in Nederland.
We zetten een snelle verbinding tussen de Randstad en Hamburg via Groningen opnieuw op de kaart. Ons doel is de reistijd naar Amsterdam te halveren tot maximaal één uur. We willen testregio worden voor de hyperloop. Ook Groningen Airport Eelde is van belang voor onze internationale bereikbaarheid.
We kijken met welke planologische maatregelen we een klimaatbestendige inrichting van privéterreinen kunnen bevorderen (bijvoorbeeld minder verharding). We houden het groene gebied tussen Groningen en Ten Boer en tussen Groningen en Haren open. In overeenstemming met de ‘Bestuursovereenkomst herindeling Groningen-Ten Boer-Haren’ staan we hier in elk geval tot 2040 geen nieuwbouw toe.
De Onlanden en Meerstad zijn onze grote waterbergingsgebieden, die sinds de wateroverlast van 1998 zijn ontwikkeld. Ook het Hunzedal is een zeer belangrijk bergingsgebied voor de gemeente Groningen. We gaan ervan uit dat we met deze gebieden voldoende bergingscapaciteit hebben om (dreigende) extreme wateroverlast grootschalig op te vangen. Vooralsnog achten we meer grootschalige waterbergingsgebieden niet noodzakelijk. Daarmee zeggen we niet dat bij uitbreiding in wijken geen ruimte voor water gecreëerd hoeft te worden of nodig is.
Stad en regio lenen zich bij uitstek als proeftuin (experimenten, living labs) op het gebied van de energietransitie. Investeringen in energietransitie en klimaatadaptatie dragen bij aan de economische en ruimtelijke ontwikkeling van stad en land. Als regio trekken we daarin samen op richting Den Haag: het Gronings Bod voor energietransitie is daar een uitstekend voorbeeld van. We gaan de samenwerking de komende jaren verder uitbouwen.
We gaan de wijkcentra in de noordelijke wijken versterken. Door meer massa te creëren, voorzieningen in de wijk te concentreren (winkels, bibliotheek, WIJ-team, zorg, wijkmarkt) en de wijken aan te takken op radialen die naar de binnenstad lopen, moeten deze wijkcentra ook betekenis krijgen voor een grotere groep dan alleen de wijkbewoners zelf. Barrières, zoals het spoor en de ringweg, worden doorbroken. Ook gaan we de noordelijke wijken beter verbinden aan het ommeland zodat er meer doorgaande routes ontstaan. Het Oosterhamriktracé kan bijvoorbeeld een betere verbinding vormen met Beijum en Lewenborg.
De integrale aanpak in de eerste vier wijkvernieuwingswijken (Selwerd, Beijum, De Wijert-Noord en Indische Buurt/De Hoogte) verbreden we naar Vinkhuizen en Paddepoel.
De gemeenschap van Groningen is een krachtige gemeenschap. Die kracht zit in de haarvaten van de mensen zelf. Iedereen in Groningen heeft er veel profijt van als de kracht van de gemeenschap leidt tot mooie resultaten in de publieke ruimte. Met dure woorden heet dat zelfsturing of participatie. Maar feitelijk betekent het dat Groningse inwoners, bedrijven, organisaties en verenigingen zelf zo veel mogelijk vorm geven aan hun leefomgeving: de stad en het ommeland.
De ruimtelijke kwaliteit van dit gebied wordt bepaald door het grote bosoppervlak, de hoogteverschillen en de abrupte overgangen van beslotenheid naar openheid. Deze kwaliteiten worden ook benoemd in de Catalogus Gebiedskenmerken, behorende bij de Omgevingsvisie Overijssel (zie ook het deel Context). De belangrijkste kwaliteit heeft z’n oorsprong in de natuurlijke laag: namelijk de stuwwal. De ambitie voor stuwwallen is: het reliëf beeldbepalend laten zijn, door bijvoorbeeld overgangen naar andere landschappen te accentueren en door de zichten erop én er vanaf te versterken.
De natuurlijke en aardkundige waarden van dit gebied zijn bepalend voor de onderscheidende identiteit van de gemeente Hellendoorn. Het is een uitdaging de waarden in dit gebied nog beter te benutten en gelijktijdig te versterken.
Het ‘toppunt’ van de Sallandse Heuvelrug ligt op 75 m boven N.A.P.. Door deze, voor Nederlandse begrippen, grote hoogte in combinatie met de grootste droge heide van Nederland ontstaan er spectaculaire vergezichten. De stuwwal is daarnaast ook beeldbepalend in de lagere delen van de gemeente. Deze kwaliteiten worden ook benoemd in de Catalogus Gebiedskenmerken, behorende bij de Omgevingsvisie Overijssel (zie ook het deel Context). De belangrijkste kwaliteit heeft z’n oorsprong in de natuurlijke laag: namelijk de stuwwal. De ambitie voor stuwwallen is: het reliëf beeldbepalend laten zijn, door bijvoorbeeld overgangen naar andere landschappen te accentueren en door de zichten erop én er vanaf te versterken.
Aan de randen van het gebied liggen de essen (zie ook de laag van het agrarisch cultuurlandschap in de Catalogus Gebiedskenmerken). Deze zijn in deze visie aangegeven op de kaartlaag Context. De ligging van de essen aan de randen van het bosgebied zorgen voor de abrubte overgangen van beslotenheid naar openheid. De ambitie van de provincie is de es als ruimtelijke eenheid te behouden en het contrast tussen verschillende landschapsonderdelen te versterken.
Het natuurgebied (het Nationaal Park De Sallandse Heuvelrug) bevat vele ecologische waarden. Een groot deel van het gebied is aangewezen als EHS-gebied en Natura-2000 gebied. Het gebied bevat het grootste aaneengesloten Struikheibegroeiing van Oost- Nederland. In de lagere delen en op de flanken van de heuvelrug komt een vochtiger heidetype voor, waaronder ook een hellingveentje. De flanken van de stuwwal zijn grotendeels begroeid met naaldbos, loofbos en gemengd bos van verschillende leeftijden. Met name de grote oppervlakte droge heide met zeldzame soorten als zandhagedis en korhoen maken het gebied op Europees niveau zeer uniek. Het gebied is vrij sterk verstoringsgevoelig: intensivering van de recreatie (enigszins afhankelijk van de locaties) kan snel negatieve effecten hebben. Rust is in dit gebied belangrijk voor behoud van de ecologische waarden, maar is ook essentieel om de natuur met de vergezichten intens te kunnen beleven. Rust is daarom ook een van de identiteitsdragers in dit gebied. Rust wordt overigens ook steeds meer als een belangrijke kwaliteit gewaardeerd.
Om de rust in het gebied te behouden, worden activiteiten en ontwikkelingen geconcentreerd bij de Paarse Poort (bij het buitencentrum De Sallandse Heuvelrug). Deze locatie is op de kernvisielaag aangegeven met een ster. De Paarse Poort moet een blikvanger en trekpleister van formaat worden, met regionale uitstraling. Bij ontwikkelingen (buiten de Paarse Poort) speelt rust in elk geval een belangrijk rol. Activiteiten die veel geluid produceren, bijvoorbeeld een motor cross, zijn niet geschikt in dit gebied. Daarentegen zijn sportactiviteiten en sportevenementen (zoals hardloopwedstrijden en fietstochten) in dit gebied wel mogelijk. Maar ook is het mogelijk dat ontwikkelingen zo worden vormgegeven, dat ze opgaan in de omgeving en daarmee geen negatieve impact op het gebied hebben. De schaal van ontwikkelingen is daarbij vaak essentieel.
De rivier de Regge scheidt twee werelden: het gebied ten westen van de rivier waar de natuur domineert tegenover het gebied ten oosten van de rivier waar de agrarische functie domineert. Het gebied langs de Regge is een overgangsgebied, waar ontwikkelingen worden gestimuleerd als daarbij de identiteit van dit gebied ‘de Regge’ wordt geïntegreerd. De rivier vormt de identiteitsdrager van dit gebied. De Regge is in de loop der jaren voor een groot deel genormaliseerd (rechtgetrokken) en gekanaliseerd (rechthoekig profiel). Hierdoor heeft het Reggedal een groot deel van zijn natuurlijke veerkracht verloren. Samen met het waterschap, Landschap Overijssel en de provincie werkt de gemeente aan projecten waarin voor delen van het Reggedal op basis van een blauw-groene (water en natuurontwikkeling) inrichtingsvisie het oude meanderen wordt teruggebracht. Ook bij nieuwe ontwikkelingen kan deze meandering nog meer worden versterkt of beleefbaar worden gemaakt.
Menselijke activiteiten vonden lang geleden al langs de rivier de Regge plaats. De Schuilenburg (uit 1339) was een machtige havezate direct aan de Regge bij de verbindingsweg van Zwolle naar Almelo (de Twentsche Weg). Dit terrein is hersteld en heeft nu een recreatieve bestemming. En uiteraard is de textielindustrie op de kruising van de Regge en de Rijksweg 35 ontstaan. De aanwezigheid van de textielindustrie in Nijverdal heeft een belangrijke stempel gedrukt op het dorp en de omgeving ervan. (Spoor)wegen zijn mede vanwege de textielindustrie aangelegd. Op het Ten Cate-terrein in Nijverdal staan nog gebouwen waarvan een aantal als cultuurhistorisch erfgoed is aangewezen. Het project ‘Nijverdal aan de Regge’, waarbij het Ten Cate-terrein aan de PC Stamstraat wordt herontwikkeld, heeft als uitgangspunt de Regge weer beleefbaar te maken vanuit het dorp. Dit project moet nog worden uitgewerkt en vormt de laatste, nog ontbrekende, schakel van de Reggeherstelprojecten.
Ontwikkelingen worden in dit gebied, waar van oorsprong al tal van activiteiten plaatsvonden, gestimuleerd. Beleefbaarheid van de Regge kan op verschillende manieren tot stand komen (denk aan avontuurlijke waterrecreatie, avontuurlijke verblijven langs de Regge). Daarbij zal naast de beleefbaarheid van de Regge, ook oog moeten zijn voor het cultuurhistorisch erfgoed. Het cultuurhistorisch erfgoed kan worden benut voor versterking van het imago en de identiteit.
De leefbaarheid van de dorpen (Nijverdal en Hellendoorn), de kernen (Daarle, Daarlerveen, Hulsen en Haarle) en de buurtschappen (Egede, Elen en Raahn, Marle en Hancate) is goed. De lichte daling van het aantal inwoners, ontgroening en vergrijzing zullen ook in de gemeente Hellendoorn hun impact hebben op wonen, zorg, werkgelegenheid en economie.
In de Catalogus Gebiedskenmerken, behorende bij de Omgevingsvisie Overijssel, is voor het bebouwd gebied de lust- en leisurelaag relevant (zie ook het deel Context). De dorpen en kleine kernen bevatten elementen welke voor de attractiviteit van de gemeente van belang zijn. Zo is de ligging van Hellendoorn en Nijverdal nabij de Regge interessant. Op de lust- en leisurelaag van de provincie zijn deze zones aangegeven als stads- en dorpsfronten. Deze zones bieden mogelijkheden voor de dorpen om hun ‘gezicht’ te laten zien. Het zijn gebieden waar voorzieningen (cultuur, horeca) gesitueerd kunnen worden om van de zichten te kunnen genieten.
Behalve de ligging aan de Regge wordt de identiteit van Nijverdal bepaald door de ligging aan de N35. Op de kruising van deze route en de Regge is namelijk het dorp ontstaan, vanwege de vestiging van de textielindustrie. Een aantal complexen uit de textielindustrie is nu cultuurhistorisch erfgoed.
Voor de ontwikkeling van Nijverdal is anderzijds het esdorp Noetsele in hoge mate bepalend geweest. Het oude esdorp Noetsele is met haar authentieke structuren en bebouwing nog goed herkenbaar en waardevol. Met name de westelijke rand van het dorp 39 met de overgang naar de Noetseler Esch is nog gaaf.
Nijverdal is in de loop der tijd fors gegroeid. Eerst door het opvullen van open ruimtes en uitbreiding aan de zuidzijde van het dorp, later hebben ook aan de overzijde van de Regge woonuitbreidingen plaatsgevonden en is het bedrijventerrein ‘t Lochter gerealiseerd. Ondanks deze invullingen, kenmerkt Nijverdal zich nog wel door relatief veel en grote open groene ruimten en de parken in de bebouwde kom: de Veldkamp, het Blokkenpark, Boomcatepark, de groen structuren in het centrum en in de stationsomgeving, de toekomstige tuinen van Nijverdal, het binnenkort te revitalseren landgoed Eversberg en Duivecate. In het kader van de kwaliteit van de leefomgeving en beleving willen we de in Nijverdal aanwezige groene enclaves en parken versterken en door groenstructuren met elkaar verbinden. De komende jaren zal dit in het groenbeleidsplan c.q. groenstructuurplan worden uitgewerkt.
Hellendoorn is een karakteristiek esdorp, maar is qua omvang lang niet zo gegroeid als Nijverdal. Het dorp is ontstaan als agrarische nederzetting tussen de heuvelrug en de Regge. Mede door deze ligging en de realisatie van het Avonturenpark, dat in 1936 is ontstaan als theehuis met terras, is de recreatieve en toeristische betekenis van het dorp sterk toegenomen.
Daarle is ontstaan als agrarische nederzetting en is een oud esdorp. De boerderijen zijn gesitueerd rond de langgerekte es. Vanaf het begin van de negentiende eeuw ontstaat ten westen van de es een kleine concentratie bebouwing. Na de Tweede Wereldoorlog ontwikkelt de kern zich tot een kleine plattelandskern met voornamelijk niet-agrarsiche bebouwing.
Daarlerveen wijkt qua opzet sterk af van de andere kernen, omdat het een lintdorp is in een veenkoloniaal landschap. Daarlerveen is in feite een uitloper van het noordelijk aansluitende dorpsgebied van Vroomshoop. Wat binnen de strakke veenkoloniale structuren vooral opvalt, is de lintbebouwing, die zich in Daarlerveen heeft ontwikkeld langs het Overijssels kanaal (Almelo-De Haandrik). Loodrecht daarop zijn een aantal zijwegen ontstaan.
Haarle is een esdorp aan de westzijde van de heuvelrug. Deze kern heeft zich na de Tweede Wereldoorlog verder ontwikkelt met niet-agrarische bebouwing. In het dorp komen enkele karakteristieke open ruimtes voor.
De gemeente Hellendoorn is gelegen in het oosten van Nederland, in het gebied dat ook wel het ‘Groene Hart’ van Overijssel wordt genoemd. De ontwikkeling van de gemeente is sterk gerelateerd aan de aanwezigheid van de Regge.
Op de kruising van de rivier de Regge en de straatweg Zwolle-Almelo ontstond rond 1830 Nijverdal. In die tijd werd bij vele boerenbedrijven en in woningen het weven van textiel als nevenactiviteit beoefend. Voor het opslaan, verzenden en verpakken van de thuis vervaardigde producten werd de handweverij ‘establissement Ainsworth’ opgericht die later de naam Nijverdal kreeg. Nog steeds vormt de textielindustrie een belangrijke sector in de gemeente (met de aanwezigheid van TenCate). Voor de ontwikkeling van Nijverdal is verder het esdorp Noetsele in hoge mate bepalend geweest. Vóór 1830, toen Nijverdal nog niet bestond, was Noetsele een nederzetting van betekenis.
De kern Hulsen ligt aan de oostzijde van de Regge en telt zo’n 700 inwoners. Met de realisatie van de Kruidenwijk is het dorp Hulsen in ruimtelijk opzicht onderdeel gaan uitmaken van Nijverdal.
Hellendoorn is ontstaan als agrarische nederzetting, waarbij de mensen in het dorp erven bezaten en daarmee de touwtjes in handen hadden. Doordat de weg Zwolle-Almelo niet langs Hellendoorn is aangelegd, is de historische kern grotendeels intact gebleven en is het dorp niet zo sterk uitgebreid als Nijverdal.
Daarle is ontstaan op een stuwwal en is een oud esdorp. Eeuwenlang is het dorp omsloten geweest door moerassen. Het dorp is in de loop der tijd weinig gegroeid. Na 1850 werd het Overijssels kanaal gegraven en verdubbelde het inwonertal zich, door vestiging aan de vaart. Na 1900 werd het veendorp Daarlerveen zelfstandig ten opzichte van Daarle, dat hoofdzakelijk uit boeren bestond. Door de aanleg van het kanaal tussen Vroomshoop en Almelo waren de woeste gronden naar het oosten voor de boeren uit Daarle niet meer bereikbaar. De oostelijke gronden werden afgegraven en uit die veenkolonie is het huidige Daarlerveen ontstaan.
Haarle ligt aan de westkant van de gemeente en is een zogenaamd flankesdorp; de es ligt aan de oostzijde. Vanaf de negentiende eeuw heeft de nederzetting zich ontwikkeld tot een kleine plattelandskern. Na de Tweede Wereldoorlog zette de ontwikkeling zich verder voort met hoofdzakelijk niet-agrarische bebouwing.
Nijverdal en Hellendoorn liggen aan de voet van de Sallandse Heuvelrug. Een groot deel van de Sallandse Heuvelrug is aangewezen als Nationaal Park. De Sallandse Heuvelrug, het Reggedal en het nabijgelegen Wierdense Veld, geven de gemeente een onderscheidende landschappelijke kwaliteit.
De gemeente telt zo’n 36.000 inwoners, waarvan het overgrote deel in de twee kernen Hellendoorn en Nijverdal woont. De woningvoorraad telde in 2013 zo’n 14.000 woningen (exclusief recreatiewoningen).
Door de centrale ligging in Overijssel heeft de gemeente Hellendoorn, met als grootste kern Nijverdal, een belangrijke streekfunctie en een relatief groot verzorgingsgebied. Met 13.600 arbeidsplaatsen op een beroepsbevolking van ruim 20.000 heeft de gemeente een zeer sterke regionale en lokale binding. De verdeling van bedrijfsvestigingen naar sectoren is weergegeven in de navolgende grafiek.
De gemeente Hellendoorn streeft naar een veilige, leefbare en vitale samenleving. In 2011 is daarvoor een integrale beleidsvisie wonen, welzijn en zorg opgesteld. Het op peil houden van het voorzieningenniveau in de dorpen, de kleine kernen en in de buurtschappen is het streven. Voor alle dorpen, maar met name in de kleine kernen Haarle, Daarle, Daarlerveen en de buurtschappen Egede, Elen en Rhaan, Marle en Hancate geldt dat het op niveau houden van voorzieningen, in multifunctionele oplossingen moet worden gezocht.
Er ligt daarmee een opgave voor de Grotestraat in combinatie met het stationsgebied. Een compact kernwinkelgebied is één van de belangrijke pijlers voor de toekomst van het centrum Nijverdal. De opgave voor de Grotestraat en begrenzing van het kernwinkelgebied komt ook bij de kernvisie aan bod.
De gemeente Hellendoorn profileert zich in toenemende mate als onderdeel van het Aproduct ‘Twente, landgoed van Nederland’. Er is de laatste jaren veel energie gestoken in de herkenbaarheid van Hellendoorn als gemeente en Twente als regio met een eigen merk en een eigen identiteit.
Zo’n 400.000 bezoekers komen per jaar naar het Avonturenpark en ongeveer één miljoen bezoekers komen per jaar naar de Sallandse Heuvelrug. De gemeente wil zich inzetten om de spin-off van deze twee grote publiekstrekkers te vergroten, waarbij de verbinding met Nijverdal en Hellendoorn prioriteit krijgt. Deze ambitie staat weergegeven in de kernvisie.
De ontwikkeling van een gebied heeft sterk te maken met de aanleg of verbetering van de infrastructuur. Als we terug kijken naar het verleden van de gemeente, is vooral de verharding van de straatweg tussen Zwolle en Hengelo in 1830 bepalend geweest. Op de kruising van de weg en het water (de Regge) ontstond namelijk Nijverdal. Ook de aanleg van het spoor in 1881 tussen Zwolle en Almelo gaf de regionale economie een sterke impuls. Deze verbindingen vormen nog steeds de grootste verkeersaders van de gemeente.
De N35 tussen Zwolle en Wierden bestaat nog uit twee rijbanen. Er is een studie gaande om het deel tussen Nijverdal en Wierden op te schalen naar 2x2 rijbanen. Met het Combiplan Rijksweg 35 wordt het spoor door Nijverdal samen met een deel van de N35 in een tunnel aangelegd. Daarmee wordt de Grotestraat, de straat dwars door Nijverdal, ontlast van het doorgaande verkeer. Met het Combiplan ontstaan er minder files, wordt het stationsgebied veiliger en beter bereikbaar, zijn er geen gelijkvloerse spoorkruisingen meer in Nijverdal en ontstaat er een betere leefbaarheid in Nijverdal. Op het tunneldak van de ‘Salland Twentetunnel’ zullen de Tuinen van Nijverdal gerealiseerd worden.
Met het Combiplan is er een grote stap gezet voor verbetering van de bereikbaarheid van de gemeente en doorstroom door Nijverdal. De relatie met de A1 en de A35 (snelwegen die van belang zijn voor een goede regionale bereikbaarheid van de gemeente Hellendoorn) is niet optimaal. In dit verband ziet de gemeente de opwaardering van rijksweg N35 (tussen Nijverdal en Raalte) tot stroomweg - met 2x2 rijbanen en een snelheidsregime van 100 km/uur -als een belangrijke ontwikkeling. Op korte termijn gaan we voor optimalisering voor wat betreft verkeersveiligheid op het tracé Mariënheem en Nijverdal. Voor het deel tussen Nijverdal en de A35 zijn reeds studies uitgevoerd om deze weg op te waarderen tot 2x2 rijbanen. Overigens zijn voor het treinverkeer reeds plannen uitgewerkt om de route tussen Zwolle en Wierden te optimaliseren, zodat er ook tussen de Hanzelijn en Twente een goede verbinding ontstaat.
Wegen kunnen ook een belemmering vormen voor de verbinding tussen gebieden. De N35 en de spoorlijn Zwolle-Almelo zijn belangrijke oost-west verbindingen tussen Zwolle en Twente (en vice versa) en vormen daarmee tezamen een grote verkeersader aan de grens van het Nationaal Park. Met het gebied ten noorden van de N35 (de Hellendoornse Berg) is geen ongelijkvloerse kruising aanwezig voor recreanten. Wel is er een ecoduct aangelegd (Ecoduct Twilhaar). Met de opwaardering tot stroomweg van de N35 zou de barrièrewerking nog meer toenemen. Een fly over (bijvoorbeeld ter hoogte van de Paarse Poort) is een mogelijkheid om te zorgen voor een goede recreatieve verbinding tussen het zuidelijke en noordelijke deel van de Sallandse Heuvelrug. Het verbinden van deze twee gebieden middels een fly over staat verwoord in deel V kernvisie.
Een gelijksoortig probleem, maar dan voor een ander type verkeer, bevindt zich aan de oostzijde van Nijverdal. Hier ligt het bedrijventerrein ’t Lochter. Dit terrein wordt ontsloten door de Boomcateweg en de Burgemeester H. Boersingel. De Noordzuidverbinding, welke nog niet volledig is aangelegd, vormt de nieuwe route van noord naar zuid. Deze verbinding en de nieuwe N35 zullen elkaar gelijkvloers kruisen. Voor een betere ontsluiting van het bedrijventerrein en de rest van Nijverdal hebben ongelijkvloerse aansluitingen ter hoogte van deze twee punten de voorkeur.
N347 is de weg die aansloot op de N35 in Nijverdal. Deze aansluiting is met het combiplan verloren gegaan. De route liep door de dorpen Hellendoorn en Nijverdal (zie bestaande verkeersstructuur op de kaart Context). Met het wegvallen van deze aansluiting op de N35 is een onsamenhangend netwerk ontstaan. Om het netwerk te herstellen is de Noordzuidverbinding in ontwikkeling, waarbij deze verbinding aantakt op het provinciale (en daarmee ook het rijks-)wegennet. De nieuwe aansluiting met de N35 wordt gesitueerd aan de oostzijde van Nijverdal.
De bestaande route (via de Reggeweg, de Ninaberlaan, de Joncheerelaan, Smidsweg en Rijssensestraat) krijgt een gebiedsontsluitende functie. Er zijn reeds tal van maatregelen genomen voor de verkeersveiligheid en deze weg in te richten als gebiedsontsluitingsweg. Het gaat dan onder andere om de knip Ommerweg bij Hellendoorn Noord.
Een deel van de Noordzuidverbinding is reeds gerealiseerd. Het nog te realiseren deel is op navolgend kaartje aangegeven. Het bedrijf Ben en Jerry’s Hellendoorn BV heeft haar logistieke systeem op de fabriekslocatie al aangepast aan de komst van de Noordzuidverbinding.
In landschappelijk opzicht wordt de gemeente bepaald door de Sallandse Heuvelrug en de Regge. Beide zijn sterk noord-zuid georiënteerd. De dorpen Hellendoorn en Nijverdal profiteren van de ligging tussen deze twee sterke landschappelijke eenheden. Dwars daarop lopen in oost-west richting de N35 en de spoorlijn Zwolle-Almelo, een belangrijke route die Twente met Zwolle verbindt. Aan deze weg is op de kruising met de Regge “Nijverdal - Ten Cate” ontstaan. Grenzend aan de heuvelrug en de rivier ligt het gebied met verspreide landbouwbedrijven, de dorpen en de buurtschappen. Een bijzondere plek wordt ingenomen door Daarlerveen. Hier staat alle bebouwing langs de wegen en het kanaal, met daarachter het open slagenlandschap.
De Grotestraat (N35) ligt dwars door Nijverdal. Om de leefbaarheid en veiligheid in het dorp te verbeteren, werken Rijkswaterstaat, ProRail, gemeente, provincie en regio samen in het Combiplan Nijverdal. Rijkswaterstaat verplaatst de weg naar het noorden en ProRail legt ernaast het spoor aan. Een deel van de nieuwe weg en het spoor komen in een tunnel te liggen.
Tussen het Nationaal Park De Sallandse Heuvelrug en het ten noorden gelegen natuurgebied (met de Hellendoornse Berg) ligt de N35. Bezoekers van het zuidelijk of noordelijk gebied kunnen alleen via een gelijkvloerse kruising de N35 oversteken. Voor de veiligheid en voor de recreatieve/natuurlijke beleving zou een fly over een uitkomst zijn.
De gemeente Hillegom heeft een rijke geschiedenis, die zich uit in een historisch hart en een zeer gevarieerd landschap. Toeristen van over de hele wereld komen zich hier vergapen aan de bloeiende bollenvelden. Maar ook de economie floreert, alle woonmilieus zijn er te vinden en Hillegom beschikt over goede OV-verbindingen. Kortom, Hillegom is een heerlijke plek om te wonen, te werken en te ontspannen in een unieke omgeving. Dat is een grote kwaliteit, zeker in combinatie met de ligging van onze gemeente nabij steden als Haarlem, Amsterdam, Den Haag en Leiden.
Een belangrijk doel van de omgevingsvisie is om de kracht van Hillegom in de toekomst te behouden en waar mogelijk te versterken. In de volgende paragrafen van dit hoofdstuk beschrijven we de belangrijkste kwaliteiten van onze gemeente. Deze kwaliteiten vormen de fundering voor de koers van Hillegom op weg naar 2030.
Hillegom is in de vroege middeleeuwen ontstaan rond de Maartenskerk, het Hof van Hillegom en de Houttuin. Dit was op de plek waar de Hillegommerbeek de oostelijke strandwal kruiste. De Hoofdstraat was een onderdeel van het lint tussen Leiden en Haarlem dat over de oude en hoger gelegen strandwal liep.
De Hoofdstraat is de historische drager van Hillegom waarlangs de eerste functies en gebouwen werden gevestigd. Hier zijn verschillende beeldbepalende historische gebouwen te vinden. Dit zijn bijvoorbeeld de Maartenskerk, de Martinuskerk, de watertoren en diverse villa’s aan de Sixlaan.
Van oorsprong hielden de bewoners zich vooral bezig met akkerbouw en veeteelt. In 1657 is in acht maanden tijd de Leidsevaart gegraven als vaarverbinding tussen Haarlem en Leiden. Bij Hillegom is deze vaart toentertijd dwars door de strandwal gegraven. In de zeventiende en achttiende eeuw werden verschillende buitenplaatsen gebouwd in de regio in opdracht van bestuurders en kooplieden uit Amsterdam en Den Haag. In de achttiende eeuw begon het verval van deze buitenplaatsen waarna ze veelal gesloopt zijn. De heer Jan Six kocht in 1749 het Hof van Hillegom, dat tot 1822 in bezit van de familie Six zou blijven.
Hillegom bevindt zich in de westflank van de Randstad in de buurt van Haarlem, Leiden, Den Haag Schiphol en de Metropoolregio Amsterdam (MRA). De nabijheid van deze steden zorgt enerzijds voor een gunstig vestigingskarakter in Hillegom en anderzijds voor veel werkgelegenheid in de omgeving van onze gemeente. Ook recreatief gezien heeft Hillegom een aantrekkelijke ligging in de buurt van de kust en de Keukenhof. Bovendien hebben we natuurlijk de weidse bollenvelden en ons eigen jaarlijkse Bloemencorso die veel internationale aandacht trekken.
Onze gemeente is als onderdeel van de Greenport Duin- & Bollenstreek van grote economische waarde voor Nederland. Bollen, vaste planten en bloemen groeien hier weelderig. Door de voortdurende schaalvergroting neemt het aantal bedrijven in deze sector af, maar de omvang en intensiteit van het grondgebruik en de daarbij horende handel en export blijft onverminderd hoog. Dankzij de hoge werkgelegenheid in en rondom Hillegom is er een hoge arbeidsparticipatie onder de inwoners.
hebben ook veel groene buurtparken zoals park Elsbroek, Cerespark, park De Vosse, Beltpark, Burgemeester van Nispenpark, de Heemtuin en het Wilhelminapark. Er komen bovendien steeds meer bewonersinitiatieven, zoals voor het Julianapark, waar de bewoners gezamenlijk in overleg met de gemeente een park / groene leefomgeving en ontmoetingsplek creëren. Verder is de milieukwaliteit over het algemeen goed, dankzij de relatief geringe luchtvervuiling, de beperkte geluidoverlast door Schiphol en de lage geurbelasting.
De positie van Hillegom binnen de regio is een belangrijk uitgangspunt voor de omgevingsvisie. Door de ligging van Hillegom in de westflank van de Randstad zijn grote steden zoals Haarlem en Leiden, maar ook Schiphol en feitelijk de hele MRA snel te bereiken. We liggen niet aan de rand van Zuid-Holland of net buiten Noord-Holland, maar midden in Holland! Er is een goede infrastructurele ontsluiting in noord-zuidrichting met een eigen treinstation. Hillegom vervult tevens een centrumfunctie voor de omliggende plaatsen De Zilk, Beinsdorp en Vogelenzang.
Kijkend naar natuur zien we dat Hillegom in de buurt ligt van het Natura 2000-gebied Kennemerland-Zuid. Het weidegebied in de Elsbroekerpolder en het landgoed Vogelenzang aan de noordzijde van Hillegom zijn bovendien onderdeel van het Natuurnetwerk Nederland (voormalige ecologische hoofdstructuur of EHS).
Samen met Katwijk, Noordwijk, Lisse en Teylingen, vormt Hillegom de Greenport Duin- en Bollenstreek. Een groot deel van de wereldhandelsstromen in de bollensector loopt via deze Greenport. De combinatie van handel en de toeristische waarde van de bollenvelden vormen een belangrijke economische motor voor onze gemeente.
Er zijn ook diverse ontwikkelingen gaande in de Haarlemmermeer die van invloed kunnen zijn op Hillegom. Zo wordt gewerkt aan woningbouwplannen onder de noemer ‘Parels aan de Ringvaart’, waarbij Beinsdorp als één van de parels wordt ontwikkeld. Verder komt er woningbouw bij Nieuw-Vennep en is er een groot recreatiegebied gepland tussen Nieuw-Vennep en Hoofddorp: Park21.
De provincies Noord- en Zuid-Holland, Vervoerregio Amsterdam, Holland Rijnland en de deelnemende gemeenten werken samen. Het oplossen van knelpunten op het gebied van de bereikbaarheid heeft onder meer de volgende doelstellingen:
In de centrumplannen zijn er reeds duidelijke ontwikkelingen vastgelegd en in gang gezet om de uitstraling en verblijfskwaliteit van het centrum te versterken. De kwaliteitsimpuls voor de Hoftuin en de Molenstraat zijn inmiddels afgerond. Het Van Nispenpark en omgeving wordt opnieuw ingericht en krijgt hiermee eveneens een kwaliteitsimpuls waarbij ontmoeting centraal staat.
De gemeenten Hillegom, Lisse en Teylingen hebben een gezamenlijke woonvisie opgesteld3. In Holland Rijnland-verband is de regionale woonagenda gemaakt. Hierbij is de ambitie om de ruimtelijke kwaliteit te vergroten, een toekomstbestendige woningvoorraad en woonomgeving te creëren en de leefbaarheid te versterken.
In vergelijking met de regio Hollands Midden wonen er in Hillegom relatief veel mensen nabij land- en tuinbouwgebieden en natuurlijk vooral bollenteeltgebieden. Daarnaast wonen veel mensen in Hillegom in de buurt van drukke wegen, bedrijventerreinen en industrie, als gevolg van de sterke verweving van woonwijken en bedrijventerreinen in ons dorp.
Al in de zestiende en zeventiende eeuw was Hillegom een toevluchtsoord voor stedelingen die de drukte van de stad graag verruilden voor de lommerrijke, gezonde en rustige omgeving die Hillegom bood. Nu is dat weer het geval: mensen komen vanuit Haarlem en Amsterdam naar Hillegom voor het dorpse karakter, in combinatie met een goede bereikbaarheid van de omliggende steden en van Schiphol.
Alleen als blijkt dat er in regionaal verband een kwantitatieve dan wel kwalitatieve behoefte is aan extra ruimte voor nieuwe woningen buiten het bestaand stedelijk gebied, dan komt uitsluitend de reservelocatie tussen de Pastoorslaan en de Sta-tionsweg (locatie ‘Pastoorslaan-Zuid’) in beeld (stap 3).
Verder is de verwijzing naar Holland relevant omdat Hillegom op de grens ligt tussen Zuid- en Noord-Holland: we liggen dus midden in Holland! Onze vele samenwerkingsverbanden die over die grens heengaan bewijzen dit. We willen deze gunstige ligging nog beter benutten door in te zetten op goede verbindingen met de regio, omliggende steden en Schiphol.
Ontbrekende schakels in het recreatieve routenetwerk pakken we aan om zodoende een betere ontsluiting voor voetgangers, fietsers en kleinschalige recreatievaart te realiseren. Daarbij gaat het bijvoorbeeld om het recreatief ontwikkelen en onderling verknopen van de Trekvaart tussen Haarlem en Leiden met Park Vogelenzang en de Oosteinderpolder.
Het deel van ons buitengebied tussen de Ringvaart en de N208 bestaat grotendeels uit open weidelandschap. Hoewel de ontstaansgeschiedenis anders is dan die van de klassieke veenweides in het Groene Hart, hebben met name de Oosteinderpolder en Vosse- en Weerlanerpolder en in mindere mate de Elsbroekerpolder het karakter van een echt veenweidegebied.
Om de uitstraling van het gebied verder te verbeteren, is het van belang dat verrommeling in de linten (vooral langs de N208, de Oosteinderlaan en de Oude Weerlaan) wordt teruggedrongen en de randen van Hillegom transformeren tot aantrekkelijke overgangszones tussen dorp en buitengebied. Zo worden de weides een aantrekkelijke omgeving om een ommetje te maken vanuit het dorp.
Het dorp Hillegom is in de vroege middeleeuwen ontstaan op de meest oostelijke strandwal. De oudste delen van het dorp liggen aan het historische lint van de Hoofdstraat ter hoogte van de kruising met de Hillegommerbeek, een deels gegraven watergang tussen de (inmiddels afgegraven) strandwal en het vroegere Haarlemmermeer. De Hoofdstraat was onderdeel van het oude lint tussen Leiden en Haarlem, waaraan ook de Maartenskerk, de Houttuin en de historische buitenplaatsen waren gesitueerd. Het middeleeuwse Hof van Hillegom (een Heerlijkheid) is een fraai voorbeeld van een buitenplaats. Het Hof deed namelijk dienst als pleisterplaats van de Graven van Holland.
De aanwezigheid van cultuurhistorisch waardevolle gebouwen, parken en structuren vormt het unieke pluspunt van ons centrum. De functie van centrale ontmoetingsplaats die het historisch hart van oudsher vervult, willen we versterken. Dat kan door herschikking en toevoeging van bestaande en nieuwe functies en herinrichting van de openbare ruimte en parken (van Jozefpark tot Van Nispenpark).
Voor wie niet (meer) in de stad wil wonen maar wel in de westflank van de Randstad, dichtbij alle stedelijke voorzieningen en plekken met veel werkgelegenheid, is Hillegom een voor de hand liggende keuze. Haarlem, Amsterdam en Leiden liggen op een steenworp afstand en Hillegom is goed bereikbaar per trein. Ook Schiphol is dichtbij, terwijl Hillegom geen noemenswaardige hinder ondervindt van het vliegverkeer.
Hillegom is voor iedereen! Daarom moeten nieuwbouw- en bestaande woongebieden alle leefstijlen en inkomensgroepen bedienen. Hiertoe werken wij actief samen met Lisse en Teylingen en met de subregio Duin- en Bollenstreek en hebben wij in regionaal verband een woonvisie opgesteld waarvan onze gemeentelijke woonvisie ‘Top van de Bollenstreek’ onderdeel is.
Door de gunstige ligging van Hillegom in de westflank van de Randstad, nabij Haarlem, Leiden, Schiphol en de Metropoolregio Amsterdam (MRA), is Hillegom voor veel bedrijven een aantrekkelijke vestigingsplaats. Toch zijn niet alle drie de bedrijventerreinen even goed ontsloten of logisch gesitueerd. Het (vracht)verkeer van en naar Horst ten Daal en Hillegommerbeek rijdt nu via de N208 of de Weerlaan/Meerlaan, door de bebouwde kom (woongebieden) van Hillegom. Bovendien liggen de beide werkplaatsen zelf ook te midden van woongebied. Bedrijvenpark Hillegom-Zuid daarentegen is veel gunstiger gelegen door de goede rechtstreekse ontsluiting via de N207 naar de A4.
Hillegom kent met Hillegom-Zuid, Hillegommerbeek en Horst ten Daal een gedifferentieerd aanbod aan bedrijventerreinen. Er is relatief veel groot- en detailhandel aanwezig, alsmede autogarages en bedrijven in de bouwnijverheid.
Dat geldt ook voor de eventuele ontwikkeling van de locatie Pastoorslaan-Noord - die als reservelocatie staat opgenomen in de ISG 2016 - tot duurzaam bedrijventerrein. Gezien de huidige functie als bollengrond dient de ontwikkeling van de Pastoorslaan-Noord overigens altijd gepaard te gaan met bollengrondcompensatie aan de Greenport Ontwikkelingsmaatschappij (GOM).
Omdat bedrijventerrein Horst ten Daal is gesitueerd tussen Patrimonium en het in ontwikkeling zijnde woongebied in Hillegom-Noord enerzijds en het centrum van Hillegom anderzijds, is het belangrijk dat er veilige en aantrekkelijke (langzaamverkeers)routes komen door Horst ten Daal. Op bedrijventerrein Hillegommerbeek zetten we bovendien in op opwaardering van de zone langs deze oude beek, waar we de toeristisch-recreatieve potenties van de historische haven willen benutten in samenhang met de toeristische impulsen in het centrum.
De Hoeksche Waard is sterk verweven met de regio. Het maakt deel uit van de Zuid-Hollandse Delta. Binnen deze Delta heeft elk eiland zijn eigen ken-merken en kwaliteiten. Als eiland heeft de Hoeksche Waard een directe rela-tie met de stedelijke agglomeratie van Rotterdam en ook met Dordrecht. In zuidelijke richting is er een verbinding met Antwerpen. Omgekeerd vormt de Hoeksche Waard vanuit het stedelijk gebied ook de toegang tot de Zuid-Hollandse Delta. Veel recreanten en toeristen maken hier gebruik van.
De ontwikkelingen en ambities vanuit de innovatieve landbouw hebben de potentie om de Hoeksche Waard uit te laten groeien tot dé voedingsbodem voor de Randstad. Met regeneratieve landbouw (gericht op herstel van de groeiomgeving) versterkt de Hoeksche Waard de regionale betekenis voor de vraagstukken rond CO2-reductie, waterberging en klimaatadaptatie. De duur-zame, innovatieve landbouw is één van de motoren in de richting van een circulaire eiland-economie.
De Hoeksche Waard is sterk verweven met de regio. Elke dag gaan zo’n 25.000 Hoeksche Waarders van het eiland af om elders te gaan werken. Ook voor grotere voorzieningen zoals een ziekenhuis en een theater zijn we af-hankelijk van het stedelijk gebied om ons heen. In omgekeerde richting rei-zen elke dag zo’n 12.500 mensen de Hoeksche Waard in om er te gaan werken. Verder zal de stroom recreanten en toeristen de komende jaren verder toenemen, zo is de verwachting. Door de groei is de bereikbaarheid van de Hoeksche Waard verslechterd.
De Hoeksche Waard, eiland tussen de grote wateren, waar land is gewonnen op het water. Een uniek agrarisch polderlandschap waar het oorspronkelijk karakter met zijn openheid, dijken en kreken en buitendijkse natuurgebie-den nog duidelijk zichtbaar is. Waar inwoners en bezoekers nog echt rust en ruimte kunnen ervaren, terwijl grootstedelijke voorzieningen binnen handbe-reik zijn.
Landschap, natuur, rust en ruimte zijn belangrijke Hoeksche Waarden. Ook vitaliteit en het betrekken van iedereen in de samenleving zijn kenmerken waar de Hoeksche Waard voor staat. De Hoeksche Waard heeft haar eigen karakter dat het waard is om te koesteren. Daarom willen we dat nieuwe ontwikkelingen en ingrepen in landschap of in dorpen met liefde en zorg voor de plek worden uitgevoerd.
De Hoeksche Waard ligt strategisch zeer gunstig in het gebied NL Del-ta/Biesbosch-Haringvliet en de stedelijke regio Rotterdam - Drechtsteden. Desondanks is de recreatieve sector in de Hoeksche Waard op dit moment van beperkte waarde. De inkomsten van deze sector in de Hoeksche Waard zijn lager dan bij omliggende eilanden en er is ook minder werkgelegenheid.
Het college hecht veel waarde aan het in stand houden en waar mogelijk versterken van de detailhandel. Een sterke centrumfunctie voor Oud-Beijerland vindt zij daarbij wenselijk. Het versterken van de economische dynamiek, waaronder aantrekkelijke en bereikbare vestigingslocaties voor het bedrijfsleven, ruimte voor start-ups en scale-ups, stimuleren van circu-laire kringlopen en stimuleren van innovatie heeft prioriteit voor het colle-ge.
Concreet willen we de komende jaren het volgende bereiken: Oplossen van de grootste knelpunten in het onderliggende wegennet, waaronder de N217, Kiltunnel, Korteweg en de randweg bij Klaaswaal Verbeteren van de bereikbaarheid van de Hoeksche Waard door verbre-ding van de A29 en/of realisatie van de A4-Zuid. Wanneer de A4 er komt, vooral tijdig inzetten op een goede inpassing hiervan. Versterken van de openbaar vervoer lijnen met het stedelijk gebied zoals de realisatie van R-net en Hoogwaardig Openbaar Vervoer (HOV) Ontsluiting van de Hoeksche Waard via het water door middel van een waterbus of watertaxi
Elke dag komen en gaan zo’n 40.000 mensen van en naar het eiland. De relaties met Rotterdam en Dordrecht en omgeving zijn het sterkst, maar ook op de Zeeuwse eilanden en in West-Brabant wordt gewerkt, gewinkeld en gerecreëerd.
De zuidrand van de Hoeksche Waard is onderdeel van NL Delta, een uitge-strekt gebied van water en natuur langs het Haringvliet en het Hollands Diep. Hier liggen Tiengemeten, de Oeverlanden van het Hollands Diep en de Ko-rendijkse Slikken. Recreanten genieten hier van natuur en water.
Zo is Oud Beijerland beschreven als dorp dat van oudsher een regiofunctie heeft met een hoog voorzieningenniveau met vele winkels, middelbare scho-len en horecabedrijven, terwijl Numansdorp door de ligging aan het Hol-lansch Diep een belangrijke rol speelt voor watergebonden recreatie. Piershil is getypeerd als klein maar fijn: een actieve gemeenschap van inwoners, bewoners en bedrijven, die zorgen voor een sterk dorpsgevoel.
De A29, die de Hoeksche Waard doorsnijdt, een belangrijke verbinding tussen de havengebieden van Rotterdam en Antwerpen. Als we inzoomen op het eiland dan worden karakteristieke deelgebieden zichtbaar.
De verschillende poldertypen zijn kenmerkend voor de Hoeksche Waard en laten de ontstaansgeschiedenis van de polder goed zien. Uit cultuurhistorisch oogpunt meest waardevol zijn de oudste opwaspolders. Dit betreft het Oude-land van Strijen, Polder het Munnikenland van Westmaas en de Sint Antho-niepolder. Het Oudeland van Strijen heeft een bijzondere kleinschalige strokenverkaveling. Aan de westzijde van het eiland liggen de oude opwas-polders Oude-Korendijk.
De Binnenbedijkte Maas is een in de Late Middeleeuwen aan beide zijden afgedamde rivierarm van het Rijn-Maassysteem. De rivierarm die nu de Bin-nenbedijkte Maas is liep via ‘s-Gravendeel naar het huidige Oud-Beijerland. De rivierarm is één van de meest waardevolle archeologische zones van de Hoeksche Waard met honderden vindplaatsen uit de Prehistorie, Romeinse Tijd en Middeleeuwen.
Op de hoogtekaart is te zien dat deze oorspronkelijk doorliep tot aan de huidige loop van de Oude Maas bij Oud-Beijerland. De Binnenbedijkte Maas heeft een kronkelig verloop. Aan beide uiteinden liggen dorpskernen. Daar zijn de oevers veelal bebouwd en privaat. De overige oevers hebben een meer natuurlijk karakter. Aan de noordzijde ligt een recreatieoord, hier is het gebruik intensiever. Het meer heeft een ecologische en recreatieve be-tekenis en kan benut worden als schoonwaterbuffer voor het eiland.
Dit deelgebied omvat alle dorpen in de Hoeksche Waard. Doordat de Hoek-sche Waard letterlijk een eiland is, zijn mensen op elkaar aangewezen, staat zorg voor elkaar hoog in het vaandel en bloeit het verenigingsleven. De Hoeksche Waard kent (mede daardoor) kleine, hechte gemeenschappen met veelal een geheel eigen identiteit. De combinatie van ondernemerszin en de zorg voor elkaar maakt het eiland zeer aantrekkelijk voor gezinnen.
De Omgevingsvisie Hoeksche Waard is een nieuwe stap in de ontwikkeling van de Hoeksche Waard én de nieuwe gemeente Hoeksche Waard. De visie bouwt verder op eerdere trajecten zoals de Hoeksche Waardenmakerij
Hierin is Oud Beijerland beschreven als dorp dat van oudsher een regiofunc-tie heeft met een hoog voorzieningenniveau met vele winkels, middelbare scholen en horecabedrijven, terwijl Numansdorp door de ligging aan het Hollandsch Diep een belangrijke rol speelt voor watergebonden recreatie. Piershil is getypeerd als klein maar fijn: een actieve gemeenschap van inwo-ners, bewoners en bedrijven, die zorgen voor een sterk dorpsgevoel.
Leiden groeit. Het aantal inwoners neemt toe (onder meer doordat we steeds ouder worden), jongeren komen graag in Leiden studeren, de stad trekt steeds meer bezoekers en er komen steeds meer banen bij. Die groei stelt ons voor uitdagingen.
Deze is in 2017 opgesteld door Leiden en de omliggende gemeenten Leiderdorp, Oegstgeest, Voorschoten, Zoeterwoude, Noordwijk, Teylingen, Katwijk, Wassenaar en Kaag en Braassem. Samen omvatten deze gemeenten een aaneengesloten stedelijk gebied dat zich uitstrekt van het strand van Katwijk in het westen tot en met Zoeterwoude- Rijndijk in het oosten.
Leiden heeft van oudsher veel te bieden aan inwoners van de stad, de regio en andere delen van de Randstad. Dit is een bijzondere eigenschap van de stad, die we koesteren. Ook in 2040 wil Leiden hierom bekend staan. Leiden is een universiteitsstad die jaarlijks duizenden nieuwe studenten trekt; Leiden is een echte kennisstad, met een rijke historie en veel erfgoed; het Leiden Bio Science Park is de economische motor van de regio; de stad heeft een aantrekkelijke ligging midden in de Randstad; ze wordt omgeven door typisch Hollandse landschappen; er is veel cultuur te vinden; de Leidse regio biedt een stedelijke woonomgeving met een prettige omvang; Leiden heeft wijken met een eigen karakter, vele stedelijke voorzieningen en via station Leiden Centraal ligt de rest van de Randstad, Nederland en (via Schiphol) de wereld dichtbij.
Net als andere steden in Nederland heeft Leiden te maken met trends en ontwikkelingen waaruit nieuwe ruimtevragen voortkomen, of die een ander gebruik van de ruimte in de stad vergen.
Zes van die gebieden had het college al eerder in kaart gebracht in de zogenoemde Verstedelijkingsnotitie, die in december 2018 door de gemeenteraad is vastgesteld: het ruime Stationsgebied; omgeving voormalige industriezone (rondom westzijde Willem de Zwijgerlaan); omgeving oostzijde Willem de Zwijgerlaan; omgeving kruising Plesmanlaan – Haagse Schouwweg; Centrum van Leiden Zuidwest en omgeving Rooseveltstraat – Lammenschansdriehoek. Hieraan voegt het college van B en W nu vier locaties toe: het Werninkterrein en directe omgeving; de Humanities campus aan de Witte Singel; bedrijventerrein De Waard en de zone tussen Voorschoterweg en Vliet.
Hierbij gaat het behalve Leiden om de gemeenten Kaag en Braassem, Katwijk, Leiderdorp, Noordwijk, Oegstgeest, Teylingen, Voorschoten, Wassenaar en Zoeterwoude. Samen vormen ze een “daily urban system”: een aaneengesloten gebied rond een stad waarbinnen de belangrijkste dagelijkse woon- werkverplaatsingen zich afspelen.
Leiden heeft van oudsher veel te bieden aan inwoners van de stad, de regio en andere delen van de Randstad. Dit is een bijzondere eigenschap van de stad, die we koesteren. Ook in 2040 wil Leiden hierom bekend staan. Deze bijzondere eigenschap gaan we daarom verder versterken.
Samen met omliggende gemeenten als Leiderdorp, Oegstgeest, Voorschoten en Zoeterwoude (met name Rijndijk) vormt Leiden een aaneengesloten stedelijk gebied met meer dan 200.000 inwoners. Dat is in omvang vergelijkbaar met de zesde stad van Nederland. De tien gemeenten in het hart van Holland hebben samen zelfs bijna 400.000 inwoners.
De binnenstad biedt vele winkels, cultuur, horeca en allerhande andere voorzieningen als belangrijke trekkers. Leiden Centraal is het zesde station van Nederland, gemeten in aantallen reizigers. Het busstation bij Leiden Centraal vormt het hart van het stedelijke en regionale OV-netwerk.
De stad heeft maar liefst 28 kilometer aan grachten en singels. Leiden is ontstaan langs de Rijn. Veel straten volgen het patroon van oude sloten en watergangen. Het 17e-eeuwse patroon van singels en grachten bepaalt tot op de dag van vandaag het aanzien van de historische binnenstad.
Binnen de stad is daarentegen relatief weinig groen te vinden. Groen dat er wel is, wordt gekoesterd, zoals het Singelpark, Polderpark Cronesteyn, kinderboerderijen, wijk- en buurtparken (denk aan Stevensbloem, Van der Werfpark, Wijkpark Merenwijk), plantsoenen en kleinere groene plekken. Veel Leidenaren zetten zich ervoor in om groen aan de stad toe te voegen.
Blijft het karakter van wijken met veel historie, zoals De Kooi en de Maredijkbuurt, wel behouden? Blijft de stad wel toegankelijk, bijvoorbeeld voor kinderen, voor ouderen, voor mensen die slecht ter been zijn? Kunnen mensen zonder hoog inkomen, zoals de politieagent, de verpleegkundige en de kinderopvangmedewerker, in de toekomst nog betaalbaar in de stad wonen?
Groen en stadsleven horen bij elkaar, al eeuwenlang. Al in de zeventiende eeuw besloten Leidenaren een Singelpark avant-la-lettre aan te leggen: een groene ommegang van twee bomenrijen aan de buitenzijde van de Singels.
Deze ommegang bood de kans om met een wandeling te ontsnappen aan de drukte van de stad. Ook tegenwoordig behoort het groen in de stad tot de meest geliefde plekken van Leiden, met onder andere de Leidse Hout, Park Merenwijk, Kooipark, Polderpark Cronesteijn, Stevenspark en de groene Oostvlietpolder. Ook kleinere groene plekken worden intensief gebruikt, vooral in de zomer, zoals het Van der Werfpark.
Woningen, werklocaties en andere voorzieningen bouwt Leiden in hoge dichtheden, als stedelijk hart van de regio. Daaraan voegen we ook groen toe. De Lammenschansdriehoek is hiervan een voorbeeld. Daar komt niet alleen meer groen, maar ook komen er net zo veel woningen als in de Stevenshof, op een vijfde van het oppervlak. Dat past in een groene strategie voor de directe leefomgeving, voor de stad en voor de Randstad.
Groene landschappen rondom het stedelijk gebied maken we beter toegankelijk, met meer recreatieve voorzieningen en meer aandacht voor biodiversiteit. Nieuwe verbindingen naar de Oostvlietpolder of Polderpark Cronesteijn brengen het Groene Hart dichterbij. Zulke strategieën passen we ook elders toe.
Ook de woningbouwlocatie Valkenburg wordt een vanzelfsprekend onderdeel van de Leidse agglomeratie. Kennis delen staat centraal in de stedelijke economie van het Leiden in 2040. Leiden heeft aan leerlingen en studenten een rijke leeromgeving om te bieden.
Of toch, het aantal treinreizigers blijft groeien. Leiden maakt gebruik van een uitstekende aansluiting op het landelijke openbaar vervoernetwerk, met verbeterde spoorverbindingen met Den Haag en Utrecht. Station Leiden Centraal maakt een schaalsprong, om de groeiende vervoersstromen beter te kunnen verwerken.
Leiden is van oudsher een echte waterstad, met maar liefst 28 kilometer aan grachten en singels en in totaal wel 110 kilometer aan watergangen. De stad is ontstaan op het punt waar de Oude en de Nieuwe Rijn samenkomen. Een vaartocht maken op de Oude Rijn van Leiden naar Katwijk aan Zee, langs Oegstgeest, Valkenburg en Rijnsburg, is varen langs de Limes, de noordgrens van het oude Romeinse Rijk.
Leiden is ook een prima vertrekpunt voor mooie dagtochten over het water. De Kagerplassen en het Braassemermeer liggen om de hoek en je vaart zo naar plaatsen als Katwijk, Delft en zelfs Rotterdam. En stel je eens voor, dat je in 2040 vanuit Leiden vrij door kunt varen naar zee?
Duurzaamste kilometer, van Plesmanlaan tot en met Willem de Zwijgerlaan: In de directe nabijheid van het station Leiden Centraal is ruimte voor extra woningbouw en ander programma in een hoogstedelijk duurzaam milieu.
Dit is de voormalige industriezone vanaf het gebied Groenoordplaza via de omgeving KPNcentrale aan de Willem de Zwijgerlaan tot het Energiepark aan de Langegracht. In dit grote gebied is de afgelopen jaren al veel veranderd, maar resteren nog drie grote ontwikkellocaties, namelijk: de zogeheten KPN- en Monutalocatie, het projectgebied Groenoord fase 2 en het Energiepark.
Dit gebied omvat onder andere de Hoven aan weerszijden van het Kooiplein en de Slaaghwijk. Omgeving met veel goedkope sociale huurwoningen die moeilijk tegen acceptabele kosten te verduurzamen zijn en waar sociale problematieken samen komen. Willem de Zwijgerlaan vormt er een fysieke barrière.
Entree Plesmanlaan: rond kruispunt Plesmanlaan - Haagse Schouwweg / Paardenwei / Verbeekstraat. Aan de noordzijde van het kruispunt wordt een groot wooncomplex gerealiseerd. Aan de oostzijde staat het gebouw van Jacobs leeg. Aan de westzijde (Paardenwei) is ruimte voor een nieuwe ontwikkeling. N206 vormt een barrière.
Gebied Vijf Meilaan/Churchillaan/Boshuizerkade/ Telderskade: Dit gebied omvat onder andere de locatie van de huidige Vijf Meihal, het Vijf Meibad en het gebied Titus Brandsmalaan/ Rooseveltstraat. Deze locatie is al onderdeel van het ontwikkelperspectief Leiden Zuidwest.
Dit gebied omvat onder andere de huidige Lammenschansdriehoeken Kanaalweg, Veilingterrein en Zoeterwoudseweg en omgeving. Voor de Lammenschansdriehoek wordt al geruime tijd gewerkt met een ontwikkelstrategie, waardoor een er een hoogstedelijk milieu aan het ontstaan is.
Voormalige locatie van betoncentrale aan de Amphoraweg, tussen het spoor en de Rijn, dicht bij Diamantplein, hemelsbreed vlak bij station De Vink, maar zonder rechtstreekse verbinding. Aantrekkelijke plek aan het water, mits deze goed kan worden ontsloten voor fietsers en voetgangers.
Door realisatie van nieuwe sportfaciliteiten ontstaat hier een interessant nieuw milieu aan het water, vooral als hier een nieuwe fietsverbinding richting Oostvlietpolder zou kunnen worden aangelegd, waarmee Leiden Zuidwest eindelijk aan het Groene Hart komt te liggen. Deze locatie is al onderdeel van het ontwikkelperspectief Leiden Zuidwest.
In een aantal gebieden in de stad gebeurt dit reeds op een geïntegreerde manier: in het stationsgebied (Duurzaamste Kilometer van Nederland), de Gasthuiswijk in Leiden Zuidwest (waar we groot onderhoud van riolering/ wegen als koppelkans voor klimaatadaptieve herinrichting en “Van gas los” gebruiken), de Lammenschansdriehoek en in de binnenstad.
In enkele decennia heeft Leusden zich ontwikkeld van een ‘woongebied met bedrijventerreinen bij Amersfoort’ tot een groot dorp met een sterke eigen sociaal-economische samenhang, een eigen cultuur van samenleven en daarmee een eigen identiteit.
We hebben bewust gekozen voor het revitaliseren van de Biezenkamp en daarmee voor het in stand houden van twee grote winkelgebieden. Tegelijkertijd worden we geconfronteerd met een teruglopende vraag naar winkelmeters. Dit vraagt een duidelijke strategie voor onze winkelgebieden.
Op zich is de wijze waarop Leusden is aangelegd normaal voor de periode waarin de plannen gemaakt werden. Maar lang niet overal waren het ‘newtowns’ die los van de oorspronkelijke stad werden gelegd, bijna nergens is het de overheersende manier van bouw geworden en vaak werden er niet alleen tweekappers maar ook hoogbouw in de woonblokken gebouwd. Oss, Purmerend en Lelystad bijvoorbeeld hebben delen die lijken op Leusden, maar in Leusden is het echt een kenmerk geworden.
De twee historische lijnen zijn geheel verschillend. Langs de Hamersveldseweg staat veel historische bebouwing waardoor de lijn bijna overal herkenbaar is als een historische lijn. De Asschatter/de Beaufortweg heeft bijna geen historische bebouwing binnen de kern maar is een vanzelfsprekende verbinding van stad en land in Leusden die vooral vanaf de fi ets ervaren wordt. Het gaat dan om de verbinding naar de landgoederen op de rand van de Heuvelrug, maar ook naar de Grebbelinie, Groot Zandbrink en Achterveld.
Het gegeven dat het moderne Leusden alleen zichtbaar is binnen de hoofdstructuur voor twee functiegebieden: het centrumgebied de Hamershof en het werkgebied de Horst en omgeving (het entreegebied De gerichte sturing op het beeld van Leusden.
Kenmerkende karakteristieken van de wijken zijn de kronkelende stratenpatronen, collectieve hoven en woonerven, menging van verschillende woontypes, verspringende rooilijnen en een sterke nadruk op grondgebonden woningen met een eigen tuin. In Leusden zijn hier echte gave voorbeelden van te zien zoals de wijk Rozendaal. Naast Rozendaal zijn ook bijvoorbeeld in de wijken Alandsbeek Oost en West unieke jaren 70 woonmilieus ontstaan1. Begin jaren 80 toen de crisis ontstond zijn er veel bezuinigingen doorgevoerd in het ontwerp en de aanleg van de wijken.
Het aspect water leidt op verschillende manieren tot een omgevingswaarde. Ten eerste hebben we water met een bijzondere (ecologische) kwaliteit. In de tweede plaats hebben we water die een belangrijke functie vervult voor andere kwaliteiten. Tegelijk zijn we van oudsher ook kwetsbaar voor water. Leusden ligt in een relatief laag en nat gebied. De Gelderse Vallei, gelegen tussen de Veluwe en de Utrechtse Heuvelrug, helt licht af in westelijke richting. Alle beken in de Gelderse Vallei wateren af in de Eem en het Valleikanaal en zodoende komt alle water via Leusden. Daarom zien we waterveiligheid (of het niet ervaren van overlast door water) ook als een omgevingswaarde.
Leusden is een van de veiligste gemeenten van Utrecht. Veiligheidsanalyses laten zien dat wij goed scoren op het gebied van woninginbraken, geweldsdelicten, fi etsendiefstal en vernielingen. Ook rond het thema fysieke veiligheid zijn er geen verontrustende risico’s2. Uit het regionaal risicoprofi el blijkt dat van de risico-objecten en de kwetsbare inrichtingen in Leusden er geen van de objecten zo hoog scoort, dat deze in de regionale top-25 komt.
In het afgelopen jaar is gebleken dat de randen van Leusden, de overgangen naar het buitengebied, als zeer waardevol worden gezien. In de brede maatschappelijke discussie die gehouden is over de langetermijn ontwikkeling van Leusden is dit duidelijk geworden. Die rand is gevarieerd, de hoofdcomponenten zijn het Valleikanaal, het Schoolsteeg/Langesteeg gebied, de zuidflank in de overgang naar landgoed De Boom en de oostflank in de overgang naar de Heuvelrug.
Achterveld ligt op een centrale positie in het netwerk van lokale wegen tussen Leusden en Barneveld. Zodra je op één van de plattelandswegen in dit gebied reist als fietser of als automobilist, kom je bijna automatisch door Achterveld. Er zijn nadelen verbonden aan deze positie, soms is er veel sluipverkeer, maar de bewoners ervaren het toch vooral als een kracht omdat er zo veel ‘reuring’ in het dorp is.
Achterveld heeft een opvallend groen centrumgebied, bestaande uit de karakteristieke linten Jan van Arkelweg en een groot gedeelte van de Hessenweg. Dit is dan ook de grootste specifieke ruimtelijke kwaliteit van het dorp. De groene ruimte zou nog sterker ervaarbaar kunnen zijn als bij vernieuwing van gebouwen de ‘footprint’ verkleind zou worden (met extra hoogte) en de nieuwe gebouwen niet direct aan de weg zouden worden gezet.
Met de bouw van Groot Achterveld is er een nieuw plein met winkels aan de zuidzijde van de Hessenweg ontstaan. De concentratie van een aantal winkelvoorzieningen en horeca op de hoek van de Hessenweg en het C.M. de Vorplein is een kwaliteit van het dorp.
De inwoners van Leusden en Achterveld genieten van een dorps woonklimaat met relatief lage bebouwingsdichtheden en een nabij landschap. We zien het als onze verantwoordelijkheid om die kwaliteit ook in de toekomst te behouden.
Nieuwe accenten in onze stedelijke structuur. We gaan door middel van hogere bouw (4 tot 6 hoog) nieuwe accenten in onze stedelijke structuur aanbrengen. Vooralsnog gaan we uit van enkele plekken in en rondom de winkelcentra (De Hamershof en De Biezenkamp). Het is mogelijk om het zoekgebied verder uit te breiden. Uitgangspunt is echter dat we niet teveel in onze stedelijke structuur ingrijpen. De kwaliteit van onze wijken, met een dorpse maat en schaal en een groene uitstraling, wordt hooggewaardeert .
Zorgvuldige inpassing in de historische linten. De historische linten Hamersveldseweg, Burgemeester de Beaufortweg en Hessenweg in Achterveld kennen een afwisseling van historische panden (waaronder een flink aantal monumenten) en latere inbreidingen en verdichtingen. De stedenbouwkundige structuur van deze linten is meerdere malen aangepast. Zo is het beeld rondom de Biezenkamp en de Hamershof sterk veranderd door de komst van winkelplinten en parkeerplaatsen. De Hessenweg in Achterveld kent minder grootschalige veranderingen.
Rondom de dorpsharten De Hamershof en De Biezenkamp is een intensievere nieuwbouw mogelijk. Dit komt in enige mate tegemoet aan de behoefte aan woningen rondom de voorzieningen (zie paragraaf 4.2), maar kan ook zorgen voor een overgang tussen de dorpsharten en het lint. Omdat we de Hamersveldseweg niet zien als winkelgebied, werken we mee aan de uitplaatsing van winkelfuncties, zodat deze locaties kunnen bijdragen aan de gewenste woningbouw (voor doelgroepen).
De gemeente Leusden heeft vijf winkelgebieden (Notadetailhandel, 2017). Dit zijn De Hamershof, De Biezenkamp, de Hamersveldseweg, De Zuidhoek en Centrum Achterveld. Daarnaast zijn er ook perifere vestigingen van detailhandel op bedrijventerreinen en op het platteland. De Hamershof is het hoofdwinkelcentrum.
We zien in eerste instantie de Hamershof, de Biezenkamp, Winkelcentrum Zuidhoek en het centrum van Achterveld als dorpsharten (met gemengde functies). Wij koesteren de verspreide ligging van met name supermarkten of andere dagelijkse voorzieningen, dus ook in de Zuidhoek. Het gemak van boodschappen ‘dichtbij’ zien we als kracht, die met de komende vergrijzing steeds belangrijker wordt. De Hamersveldseweg zien we echter niet langer meer als winkelgebied. Hier willen we dan ook het winkelen wegfaseren.
De gemeente Leusden is met de auto uitstekend bereikbaar via de weg door de ligging aan de A28. De gemeente is hierop met drie afslagen (waarvan de noordelijkste, ter hoogte van Stoutenburg op Amersfoorts grondgebied) goed aangesloten. Om een indruk te krijgen van de bereikbaarheid kan gebruik worden gemaakt van bereikbaarheidskaart van Nederland.
Leusden heeft enkele buslijnen, die haar verbinden met station Amersfoort CS. Onlangs heeft Syntus gekozen voor een nieuwe routing van de buslijnen. Hierdoor zijn weliswaar snellere en hoogfrequentere verbindingen richting Amersfoort ontstaan, maar dit is wel ten koste gegaan van de ontsluiting van een aantal wijken in de kern Leusden.
Dit speelt met name in het gebied ten zuiden van de Noorderinslag. Ook rijdt er tijdens de spitsperiodes een rechtstreekse bus van station Amersfoort richting bedrijventerrein De Horst. Samen met provincie en regio is het een opgave om voor onze (steeds) ouder wordende inwoners de basismobiliteit op peil te houden .
Aanpak opstroping op de N226 (Arnhemseweg). Het gaat hier om autoverkeer dat komend uit zuidelijke richting naar de A28 (en/of de Groene Zoom) rijdt. Eind 2018 start de provincie met de reconstructie van de Hertekop (aansluiting N226-A28). Verwacht wordt dat deze capaciteitsuitbreiding een positief effect zal hebben op de doorstroming op de N226 en daarmee ook de druk op de Hamersveldseweg zal verlichten.
Op plaatsen waar we nog wateroverlast verwachten zetten we in op lagergelegen gebiedjes waar dit kan worden opgevangen, zoals in Leusden Zuid en Achterveld. Voldoende infi ltratiemogelijkheden, opvangen van neerslagpieken en gescheiden watersystemen blijven onze standaard. Waar nodig nemen we eenvoudige maatregelen om eventuele schade bij wateroverlast te voorkomen. Bijvoorbeeld door de hoogte van de drempel van woningen op gevoelige plekken te verhogen.
Het gebied langs de Randweg, Groene Zoom en Plesmanstraat vormt het ontvangstgebied van Leusden vanuit de snelweg en vanuit Amersfoort. Er ligt hier een veelheid aan werkfuncties op een viertal bedrijventerreinen; De Horst, Buitenplaats/Plantage, Princenhof en Ruigeveld. Een deel van dit gebied kent goedlopende functies, een ander deel kampt met leegstand en een deel is gereed voor uitgifte/ontwikkeling.
Op de Buitenplaats/Plantage kiezen we voor middelgrote bouwkavels (tussen 2.500 m2 en 9.000 m2) omdat dit het beste past bij de vraag naar bouwkavels in Leusden. Bovendien draagt deze vorm van bedrijvigheid bij aan het minder kwetsbaar maken van de werkgelegenheid (zie paragraaf 4.2). Qua uitstraling stellen we als doel dat het gebied bijdraagt aan een groene en representatieve entree.
Onder het Groene Zoomgebied/Centraal buitengebied wordt het hele overgangsgebied tussen de Groene Zoom en de snelweg A28 verstaan. Dit gebied is een bijzonder gebied met typische stadsrandverschijnselen. Het gebied kent bijzondere historische kwaliteiten, o.a. door de ligging van de landgoederen Heiligenberg en Lockhorst, de PON lijn, de Heiligenbergenbeek en de landschappelijke kamers, omzoomd met houtsingels. Daarnaast komen in dit gebied meerdere maatschappelijke functies voor, vooral in de vorm van sportvoorzieningen (sportpark Burgemeester Buiningpark) en een vlindertuin. De noordzijde van dit gebied wordt gevormd door de Ursulineweg.
Behoud en verbetering van de kwaliteit en beleefbaarheid van de landgoederen Lockhorst en Nimmerdor en de buitenplaatsen Heiligenberg.
De Hessenweg vormt een herkenbare historische lijn door Achterveld. Deze lijn kan verder versterkt worden door met bomen de groene laan verder aan te zetten. Enkele entrees kunnen als visitekaartje beter worden ingericht om als visitekaartje voor het dorp te worden gezien. Dit geldt bijvoorbeeld voor de parkeerplaats bij het Kerstens Sportpark en de entree vanuit de Koningin Julianaweg.
In 2040 heeft Maastricht veel ontmoetingsplekken en levendige gebieden. Hier liggen scholen, winkels enzovoorts. Veel mensen komen er samen. Daarom proberen we ervoor te zorgen dat elke Maastrichtenaar lopend of met de fiets een ontmoetingsplek kan bereiken. Onder meer het Sphinxkwartier, de stationsomgeving en de Brightlands Maastricht Health Campus in Randwyck worden levendiger.
De verbindingen tussen oost en west zijn duurzamer en groener. In het gebied tussen de Noorderbrug en Kennedybrug zijn er betere fiets- en wandelpaden en is er beter openbaar vervoer. Het verkeer merkt veel minder van hindernissen zoals het spoor, de Maas en de singels aan de westkant. De stad is voor iedereen gezond, bereikbaar én leefbaar.
De Maas heeft meer ruimte gekregen. De kans op overstromingen is verkleind. Er is meer natuur en groen ten noorden en zuiden van de historische binnenstad. Aan de oostoever zijn meer fietspaden en recreatieplekken. Dat maakt de Maas aantrekkelijker voor bewoners en bezoekers.
Hiervoor zijn goede verbindingen nodig met belangrijke steden en campussen in de (Eu)regio. Daarom investeren we in (grensoverschrijdend) openbaar vervoer en regionale fietsverbindingen. Centraal Station Maastricht wordt een belangrijk internationaal knooppunt.
Ook het unieke groene landschap van de regio willen we behouden. Zo kan Zuid-Limburg zich onderscheiden van andere regio’s. Met levendige steden en prachtige natuur. En met zowel voldoende werkgelegenheid als een hoge kwaliteit van leven.
We maken het aantrekkelijker om te wandelen en fietsen in de stad. In de binnenstad en op de singels willen we minder auto’s. We zorgen dat autobestuurders (meer) gebruikmaken van de Noorderbrug. En (meer) parkeren aan de randen van de (binnen)stad.
De gemeente Noordenveld was één van de eerste gemeenten in Nederland met een vastgestelde omgevingsvisie. In deze omgevingsvisie zijn de belangrijke ambities en doelen voor de komende jaren omschreven. Ook verwoordt de omgevingsvisie voor het gemeentelijk grondgebied globaal de ruimtelijke en cultuurhistorische karakteristieken.
Daarnaast zijn de grote (hoog)veencomplexen ten westen van Roden als onderdeel van Oostindië en bij Veenhuizen als onderdeel van het grote veengebied van Smilde en Fochteloo ontstaan.
In het zuiden van de gemeente ligt het hoogveenontginningslandschap met het koloniedorp Veenhuizen. Hiermee zijn in Noordenveld alle Drentse landschappen aanwezig. De aanwezigheid van een dwars door deze deelgebieden heen lopend compleet beekdalsysteem is daarbij uniek.
Het noordelijk deel van de gemeente wordt gevormd door een laagveenontginningslandschap. De gemeentegrens die de rand van het Leekstermeer en de A7 volgt, vormt de noordrand van het laagveenontginningsgebied. De middeleeuwse Haarveensedijk vormt ruwweg de zuidelijke grens.
In dit lagergelegen gebied heeft zich na de laatste ijstijd een dik veenpakket met grote bossen ontwikkeld. Onder invloed van de zee verdronken delen van het bos en is over het veen een dunne kleilaag afgezet. Het aardkundig monument aan de Hooiweg in de Onlanden herinnert aan de opgraving in 2008 van delen van dit oerbos.
Het Peizerdiep heeft zich in dit kleipakket ingesneden. De ontginning van dit veengebied is ontstaan vanuit verspreid langs de Matsloot liggende huisplaatsen in het veen (veenterpen). Van hieruit werd het gebied in zuidelijke richting ontgonnen.
Op de topografische militaire kaart van Drenthe 1864 zien we de sinds de Middeleeuwen ontwikkelde wegdorpen Sandebuur, Roderwolde, Leutingewolde en Foxwolde op de grillig gevormde zandruggen die de overgang naar het Drents plateau in het zuiden vormen.
In het gebied ligt ook de benedenloop van het Peizerdiep die hier samenkomt met het Eelderdiep. Het beekdal wordt gekenmerkt door een onbebouwd open-weide landschap. Over de dijken langs de randen van het beekdal liepen van oudsher de belangrijkste verbindingsroutes, zoals de weg van Peize naar Groningen aan de oostkant en de Rowolderdijk aan de westkant. Langs de midden 19e eeuw aangelegde weg van Peize naar Groningen is Peizerwold als randveenontginning van Peize ontstaan en meer naar het noorden aan het begin van de 20e eeuw het wegdorp Peizermade.
Belangrijke veranderingen van het landschap sinds 1850 betreffen het graven van de Rodervaart begin 1900 waarmee Roden met het Leekstermeer werd verbonden en de aanleg van de stoomtramlijn naar Groningen. Van deze laatste is een tastbaar relict zichtbaar in de vorm van de spoordijk ten zuiden van de Roderweg tussen Peize en Roden. Daarnaast zijn rond 1960 aan de oevers van het Leekstermeer recreatiewoningen en recreatieve voorzieningen ontstaan.
Het wegdorp Foxwolde ligt ten noordoosten van Roden op een hoger gelegen zandrug. Deze zandrug loopt vanaf Roden in de richting Roderwolde het laagveengebied in. De zandrug bestaat feitelijk uit twee delen die ten opzichte van elkaar verspringen. Het zuidelijk deel van de zandrug ligt tegen het beekdal van het Peizerdiep terwijl het noordelijk deel van de zandrug het Peizerdiep op afstand volgt.
Op de overgang naar het Peizerdiep bevinden zich kleibosjes. Deze bosjes zijn ontstaan op de voor de baksteenfabricage in de Middeleeuwen afgetichelde percelen. Het verkavelingspatroon is haaks op de weg. De Haarveensche stukken – veenachtige heidegrond – is in deze periode nog onontgonnen. De bebouwing is zeer verspreid en bevindt zich tussen het eerste deel van De Groeve en het noordelijk deel van de Roderwolderweg. De bebouwing is parallel aan de verkaveling geplaatst en bestaat voornamelijk uit middelgrote boerderijen.
Op de kadastrale kaart van 1832 is de verspringende zandrug zichtbaar. De Roderwolderweg maakt ter hoogte van het huidige adres Roderwolderweg 25 “De Kleibosch” een scherpe dubbele knik. Opvallend is dat het noordelijk deel van de Roderwolderweg slingert en het zuidelijk deel van de Roderwolderweg bestaat uit een lange rechte lijn. Verder is op de kaart De Groeve al zichtbaar. Deze gegraven watergang met pad vormt een zijtak van het zuidelijk deel van de Roderwolderweg. Op het zuidelijk deel van de zandrug ligt de Roonder Bitse. Deze (gekanaliseerde) beek buigt direct ten noorden van de Haarveensedijk af in de richting van het Peizerdiep. De zandrug is verdeeld in kleine percelen.
Na de Tweede Wereldoorlog maakt Foxwolde geen structuurwijzigingen meer door. Wel treden door de ruilverkaveling en processen van schaalvergroting in de landbouw veranderingen op in het dorpsgebied. Houtsingels die op de zandrug de percelen afbakenen verdwijnen en de smalle, langgerekte percelen langs het Haarveen zijn vergroot om ruimte te geven aan de landbouw. In deze periode maakt Roden door de toenemende welvaart en mobiliteit als forensenkern een forse groei door. Aan de zijde van Foxwolde ontwikkelt Roden diverse bedrijventerreinen zoals het Haarveld. Rond de eeuwwisseling wordt langs de bedrijventerreinen een rondweg, tevens provinciale weg N372, aangelegd.
Ook wordt in deze periode het noordelijk deel van de Roderwolderweg langs een paar bestaande boerderijen doorgetrokken naar De Groeve. Deze ingrepen bepalen de huidige structuur van Foxwolde. Vanuit Foxwolde wordt het gedeelte van de Haarveensche stukken dat wordt omsloten door het Haarveen en de Haarveensedijk ontgonnen. De percelen lopen min of meer evenwijdig aan De Groeve en zijn opvallend smal en langgerekt. In de jaren ’30 van de vorige eeuw zijn de Haarveensche stukken grotendeels ontgonnen en is het Haarveen bebouwd geraakt.
Leutingewolde ligt op een uitloper van de zandrug op de overgang naar het laagveengebied. Westelijk van de zandrug bevindt zich de Zulther Bitse. Deze gekanaliseerde beek loopt van de Zulther es via Leutingewolde in noordwestelijke richting naar het Leekstermeer. De Zulther Bitse heeft direct ten noorden van Leutingewolde een aftakking in noordoostelijke richting (Tak van de Kortlings) die via de Gouwe en aanverwante wateren afwatert op het Leekstermeer. Ten noorden van deze aftakking ligt op de volgende zandrug de es van Leutingewolde.
Het gehucht heeft kenmerken van een weg- en esdorp. Op de kadastrale kaart van 1832 wordt de structuur bepaald door het Westeinde, de Middenweg-Oosteinde en de Oostereinderlaan. Het Westeinde loopt parallel aan de Zulther Bitse. Aan het Westeinde liggen twee boerderijplaatsen die tot op heden nog herkenbaar en afleesbaar zijn. Tussen deze boerderijplaatsen en de Middenweg lag een brink.
De meeste lanen zijn verdwenen, veel sloten zijn gedempt en de es wordt nog maar gedeeltelijk met bomen begeleid. Roden maakt vanaf de jaren ’60-70 een forse groei door. Aan de zijde van Leutingewolde zijn tot op heden bedrijventerreinen in ontwikkeling. Rond de eeuwwisseling is langs de bedrijventerreinen een rondweg, tevens provinciale weg N372, aangelegd. De Leutingerwoldeweg kruist de rondweg met een onderdoorgang.
Het dorp Peizermade heeft het karakter van een wegdorp en ligt op een zandrug in het laagveengebied aan de route van Peize naar Groningen. Ten westen en oosten van Peizermade wordt het dorp ingesloten door respectievelijk de Gouwe en Peizerdiep en het Eelderdiep.
Op de kadastrale kaart van 1832 ligt de Groningerweg gemiddeld zo’n 150 meter meer westelijk dan in de huidige situatie. De oude Groningerweg/Peizerweg loopt langs een sloot vanaf de keuterij met adres Groningerweg 45 naar de Hamersweg. Delen van deze sloot zijn nog herkenbaar en afleesbaar. Op de huidige kruising van de Hamersweg-Langmadijk knikt de Groningerweg in de richting van de brug over het Eelderdiep. Daarna loopt de Groningerweg door het Ruskenveen om vervolgens via een tweede brug de Woldsloot en provinciegrens over te steken.
Na de Tweede Wereldoorlog raakt de Groningerweg, onder andere met enkele burgerwoningen, verder bebouwd. Er ontstaat aan de noordkant van het dorp een concentratie van bebouwing. Het Eelderdiep vormt de heldere grens tussen het dorp en het landschap. Aan de zuidkant van de Peizermaden gaat de bebouwing juist geleidelijk over in het open landschap. In deze periode vinden een aantal structuurveranderingen plaats. Zo wordt in Groningen in 1926 het stadspark voltooid. Vanuit dit park wordt de Bruilweering aangelegd die in het zuidelijk deel van de buurschap aansluit op de Groningerweg. De Bruilweering is beplant met zware boombeplanting en vormt een opvallende groenstructuur in het dorpsgebied. Aan het einde van deze periode wordt de afwatering van het Eelderdiep verbeterd.
Buurtschap Peizerwold heeft het karakter van een wegdorp en grenst in het zuiden aan Peize. Peizerwold ligt op een uitloper van de zandrug van Peize die het laagveengebied in loopt. De hogere delen van deze zandrug liggen in het zuidelijk deel van de buurtschap en ongeveer ter hoogte van de Zanddijk-Brunlaan en Nieuwe Weering ligt een vrij abrupte overgang naar het laagveengebied. Ten westen van Peizerwold ligt het beekdal van het Peizerdiep.
De historische structuur van Peizerwold wijkt sterk af van de huidige situatie. De kadastrale kaart van 1832 laat nog een kenmerkende vorkstructuur zien. Ter hoogte van adres Groningerweg 52 splitst de Esweg zich af van de Groningerweg in de richting van Peize. In deze periode is ook de Oosterweg nog aanwezig. Deze weg verbindt de Esweg met Peize. Tussen de Oosterweg en de Groningerweg is in het zuidelijk dorpsgebied een beek, de voorloper van de Noordseloop, zichtbaar die via de Grote Masloot-Schipsloot afwatert in het Peizerdiep. Min of meer haaks op de Groningerweg liggen de Zanddijk-Brunlaan en de Stenhorstdijk. De Brunlaan vormt een onderdeel van de tolweg via Foxwolde naar Nietap. Dit is nog herkenbaar aan het tolhuisje op de hoek met de Groningerweg.
Aan de Groningerweg vindt verdichting plaats met meestal agrarische bebouwing, langs de Es- en Oosterweg is van verdere bebouwing geen sprake. Direct langs de westkant van de Groningerweg wordt in 1913 de ‘Drachtster tramlijn’, aangelegd die Groningen via Peize, Roden, Leek en Marum met Drachten verbond. De tramlijn die in het midden van de jaren ’80 is opgeheven, is nog herkenbaar in de dubbele bomenrij waar het spoor tussendoor liep.
De Woudrustlaan en de Wolddijk worden, gebruik makend van tot dan toe ondergeschikte landwegen, aangelegd. Dit maakt de oude structuren zoals de Esen Oosterweg overbodig en in de jaren ’80 zijn deze structuren dan ook verdwenen. In het begin van deze periode worden aan de Groningerweg ook enkele burgerwoningen gebouwd. Nog geen halve eeuw later ondergaat de omgeving van Peizerwold de volgende transformatie. Natuur- en waterbergingsgebied De Onlanden wordt aangelegd. In dat kader worden oude structuren zoals de Zanddijk- Brunlaan, Stenhorstdijk opgenomen in recreatieve netwerken. Ook worden nieuwe paden aangelegd zoals bijvoorbeeld van de Woudrustlaan naar het zuidelijk deel van de Esweg dat wel is behouden.
Roderwolde is een wegdorp. Het dorp heeft zijn oorsprong in de vroege Middeleeuwen. Het dorp is gefaseerd in zuidoostelijke richting verplaatst. De eerste bebouwingsas lag waarschijnlijk ter hoogte van de plaats waar tot 1831 de kerk heeft gestaan en nu alleen nog de markante begraafplaats is; en liep evenwijdig aan de voorganger van de Matsloot. Door oxidatie en klink slonk het veendek en kwam het onderliggende dekzand reliëf tevoorschijn. Het deel van het dorp dat nu Sandebuur heeft, bleek op een zandrug te liggen, maar de rest van het dorp niet.
Na 1940 vond wederom lineaire uitbreiding plaats langs de Hoofdstraat tot aan de Hooiweg in het oosten en de Kruiskamp in het westen. Vanaf de jaren ’70 en ’80 van de vorige eeuw wordt het Roderwolde planmatig uitgebreid in de oksel van de Kruiskamp en de Pastorielaan. Aan de overzijde van de Hoofdstraat verrijzen sportvelden en een basisschool. Omstreeks de eeuwwisseling wordt in de vorm van het Bovenland de laatste hand gelegd aan bovengenoemde planmatige uitbreiding.
Tussen 1850 en 1940 vond er een belangrijke wijziging plaats in de structuur van het dorp. De Hooiweg die via de Achtersteweg Roderwolde verbond met Matsloot werd rechtdoor getrokken naar de Hoofdstraat. Daarnaast werd de bestaande bebouwing verdicht en aan weerszijden van de kern vond er lineaire uitbreiding plaats langs de Hoofdstraat.
De eerste bewoning vond plaats op de overgang van de hogere naar de lagere gronden en voert terug tot aan het stenen tijdperk. Hunebedden (Steenbergen & Westervelde), grafheuvels (zoals op het Noordsche Veld) en celtic fields (Tonckensbos) vormen de meest tastbare relicten uit de vroegste bewoningsgeschiedenis.
De groene parkachtige setting van de dorpen aan de randen van de beekdalen wordt verder gevormd door houtsingels en houtwallen, erfbeplantingen, eikenhakhoutbosjes (strubben), de havezathe Mensinge en huis te Westervelde (Tonckensborg) met lanen, tuinen en parkachtige elementen, relicten daarvan zoals de Toutenburgsingel bij Ter Heijl en buitenplaatsen zoals Huis ter Hansouwe ten oosten van Peize. De landgoederen en buitenplaatsen zijn ontstaan vanuit grootgrondbezit van Drentse adel, of in het geval van Ter Heijl als voorwerk van het klooster Aduard ten behoeve van de winning van potklei voor de steenfabricage. Recentere ‘landgoederen’ bevinden zich nabij Steenbergen en Roderesch.
Aan de randen van de essen ontstonden zwermen boerderijen die in geval van Eén, Langelo, Lieveren, Peest, Norg, Peize, Roden, Steenbergen, Westervelde, Zuidvelde zijn uitgegroeid tot esdorpen. Kerktorens en molens vormen beeldbepalende objecten in de dorpsomgeving. Verder kenmerken de esdorpen zich door een spinnenwebachtige, vaak beplante wegenstructuur waarbij alle wegen samen komen bij de oorspronkelijk aan de randen van de dorpen gelegen brink(en). De wegen liepen vaak als veedriften dood op de velden.
Het gebied kenmerkt zich nu door haar rationele opzet en grote maten. Het Norgerholt, een oorspronkelijk centraal tussen de dorpen Norg, Westervelde en Zuidveld gelegen hakhoutbos van de Boermarke vormt een bijzonder restant. Het is niet ontgonnen en nu een Natura 2000 gebied. Nabij de westelijke gemeentegrens bevindt zich een markant punt in de vorm van de Zwartendijksterschans die in de 16e eeuw een verdedigingspunt vormde in de smalle doorgang in de grensvenen van Friesland en Drenthe.
Ten westen van Nieuw Roden ligt een uitloper van een groot hoogveencomplex dat vanuit Oost-Indië werd ontgonnen door in noordoostelijke richting wijken te graven. Hierdoor is in dit gebied een smalle opstrekkende, door elzensingels gescheiden kavelsstructuur ontstaan. In dit gebied heeft zich geen dorp ontwikkeld. Langs de wijken is verspreide bebouwing ontstaan.
Altena vormt een jong ontginningsdorp dat ontstaan is op een zandrug ten zuidwesten van Peize die zich uitstrekt tot in het Grote Veld en het Klunderveen.
Eind jaren ’20 is bij de aansluiting van de Lieverseweg en de Vaartweg een school gebouwd. In de jaren ’70, ’80 en ‘90 is langs de noordzijde van de Altenaweg gebouwd waardoor een aaneengesloten bebouwingslint is ontstaan. In de jaren ’90 is aan de oostzijde van het dorp ten zuiden van de Altenaweg een nieuw wijkje met vrijstaande woningen en twee-onder-een kap woningen in een woonerfachtige opzet ontwikkeld.
Een is een esdorp op het Drents Plateau op de zandrug waar ook Steenbergen op ligt. Deze rug wordt ingeklemd door de Steenbergerloop en het Groote Diep. Het dorp ligt aan de doorgaande, historische routes tussen Drenthe, Groningen en Friesland op de overgang van het beekdal met de essen en jonge veldontginningen.
De verkaveling van het gebied heeft een rationeel en grootschalig karakter. Door deze ontginning groeit de bevolking en treedt er kernvorming op in Zuidend en aan de Lindelaan verrijst een ensemble burgerwoningen. Ook wordt het Groote Diep verbreed en gekanaliseerd. In de jaren ’80 wordt de doorgaande route Norg-Haulerwijksterweg rechtdoor getrokken. De Eenerstraat verbindt de Eenerbrug met de kruising van de Hoofdstraat met de Haulerwijksterweg en de Veenhuizerweg.
Het Zuidend ligt ter hoogte van de splitsing van de Hoofdstraat met de Eenderdijk. De Eenderdijk verbindt het dorp via de schans van Portugal en de Eenderbrug met Norg. De boerderijen van Zuidend liggen allemaal aan de westzijde van de Hoofdstraat op onregelmatige afstanden tot de weg en tot elkaar. Ten zuiden van Zuidend splitst de Hoofdstraat zich in de Veenhuizerweg en de Haulerwijksterweg.
Het esdorp Langelo ligt op enige afstand ten zuiden van de samenloop van de beekdalen van het Kleine en Groote Diep. Evenals Norg waren dorp en beekdal onderling verbonden door verscheidene veedriften over het tussenliggende heidegebied waaronder de Scheperstukken (het stuk van de schaapsherder).
De zuidelijke esrandbeplanting Achter het Hout, de pingoruïne het Schillenveen en een op het noordelijk deel van de es gelezen uitblazingskom blijven gespaard. In de jaren ’80 wordt een planmatig stukje woningbouw gerealiseerd langs de ten zuiden van de Hoofdweg aangelegde Viskenij en langs de Lieverseweg. In de periode daarna tot op heden wordt er langs de Scheperstuk, de Viskenij, de Steeg en de Middenweg sporadisch woningbouw gerealiseerd of bedrijfsgebouwen uitgebreid.
Het esdorp Lieveren ligt op het Drents Plateau op de kop van de rug van Zeijen die in het westen en zuiden wordt begrensd door het kronkelende Lieversche Diepje en het Oostervoortse Diep (voorheen Kleine Diepje). Het dorp heeft een kenmerkende ligging op de overgang van het beekdal met de es en het veld.
Tot in de jaren ’60 blijven de ontwikkelingen in en rondom Lieveren beperkt tot de bouw van individuele woningen aan de Noordesch richting Roden. Vanaf deze periode worden om de afwatering te verbeteren het Lieversche Diepje en het Kleine Diepje in het zuidelijk dorpsgebied verbreed en (deels) recht getrokken. Het gedeelte van het Lieversche Diepje direct ten westen van het dorp is niet heringericht en heeft zijn kenmerkende kronkelende beloop behouden. Wel is om de waterhuishouding te optimaliseren de voorloper van de Veenkamperloop tussen de Noorden Zuides bij Lieveren recht getrokken.
Nietap is een wegdorp met een niet-agrarisch karakter dat is gelegen op de flank van het Drents Plateau op de plek waar de doorgaande route tussen Tolbert en Midwolde (Groningen) naar Roden en het moerasstroompje De Leek kruist. Het vormt een dubbeldorp met Leek.
Door de aanleg van de parkeerplaats van winkelcentrum Liekeblom in Leek is het zuidelijk deel van de schansstructuur aangetast. De J.P. Santeeweg is omstreeks 1830 tussen de schans en de splitsing met de voorloper van de Natuurschoonweg al dicht bebouwd. Achter de percelen ten westen van de J.P. Santeeweg ligt de Zwarte of Nietapster Ryth.
Uitzondering hierop vormt de Paulus Potterstraat die met een ruime groenstrook grenst aan het agrarisch landschap. Aan het einde van de 20e eeuw wordt ook de provinciale weg N372 aan de noordkant van het dorp aangelegd. De provinciale weg doorsnijdt De Leek en het oorspronkelijke verkavelingspatroon. Ook verrijst direct ten noorden van de rondweg en ten weerszijden van het noordelijk deel van De Leek de nieuwbouwwijk Nienoordshaven.
Ook wordt in deze periode de aansluiting van de Zevenhuisterweg met de Roderweg gewijzigd door tussen de Eikenlaan-Esweg en de Roderweg de Dorpsstraat aan te leggen. In deze periode wordt ook de Terheijlsterweg aangelegd tussen de Scheperij en de Dorpsstraat.
Doordat Roden een aanzienlijke groei doormaakt wordt de ruimte tussen Roden en Nieuw-Roden steeds kleiner. Tegen het einde van de 20e eeuw raakt de tussenruimte ten zuiden van de Roderweg bebouwd tot aan de Steenbergerloop. In deze periode breidt Nieuw-Roden zelf ook uit aan de noordkant tot aan de Langewijk. Tenslotte wordt in de 21e eeuw ook De Vijfde Verloting bebouwd en raken Nieuw-Roden en Roden ruimtelijk vergroeid met elkaar. De Terheijlsterweg en de Esweg vormen de grens tussen het stedelijk gebied en het landelijk gebied.
Het es- en kerkdorp Norg met een Middeleeuwse oorsprong lag midden tussen de beekdalen van het Oostervoortsche en Groote Diep langs de oude verbindingsroute tussen Een en Donderen. Het dorp lag ingeklemd tussen essen aan de zuid- en oostzijden en heidevelden aan de noordzijde. De oudste bebouwing dateert van ruim voor 1850 en ligt in een tweetal losjes gegroepeerde verzamelingen boerderijen rond de brinken aan het Oosteind (ook wel Peesterbrink) en Westeind (ook wel Van Esschenbrink of Zandvoortbrink).
Begin jaren 70 wordt ten noorden van de begraafplaats aan de oostzijde van de Langeloërweg de Bomenbuurt en het aangrenzende sportterrein ontwikkeld. In de jaren ’80 wordt ten noorden van de Eenerstraat en ten westen van de Langeloërweg de Rechtspraakbuurt ontwikkeld.
Als gevolg van de relatief sterke bevolkingsgroei tussen 1850 en de Tweede Wereldoorlog vindt dorpsuitbreiding plaats langs de uitvalswegen Asserstraat, Donderseweg, Eenerstraat, Esweg, Grootveenweg, Langeloërweg, Peesterstraat, Reeweg, Steeg, Zandvoort. Het tot op dat moment dominante agrarische karakter van het dorp wijzigde met de komst van arbeiderswoningen, villa’s, bedrijfsgebouwen, de school, winkels en een gemeentehuis.
Het esdorp Peest grenst aan de noordrand van de bovenloop van het beekdalsysteem van het Oostervoortsche Diep. Op de hoger gelegen flanken lopen houtsingels dwars op de rechtgetrokken beekloop het beekdal in. Aan de west- en oostzijde van het dorp liggen de essen en de oorspronkelijk hier aan grenzende veengebiedjes het Westerveen en het Oosterveen, waarvan de (vermoedelijke) pingoruïne het Bolveen een restant vormt.
Vanuit het dorp liepen verschillende onverharde paden naar het ten zuiden van het beekdal gelegen grote Peesterveld. De oorspronkelijk al opvallend rechte Schaapsdijk is hiervan de enige overgebleven en nu verharde weg. De eerste boerderijen zijn verspreid ontstaan langs de Hoofdweg en de driesprongen met de Schaapdijk en de Brinkweg. Sinds 1850 is zeer beperkt en voortbordurend op deze ruimtelijke hoofdstructuur de bebouwing verdicht.
Het dorp Peize heeft het karakter van een esdorp en ligt op een zandrug. Ten westen en oosten van Peize liggen de beekdalen van het Peizer- en Eelderdiep. Ten noorden en zuiden liggen respectievelijk het laagveengebied en de hogere gronden van het voormalige Grote Veld nabij Altena.
Op de kadastrale kaart van 1832 is de structuur van Peize al duidelijk zichtbaar. Deze structuur bestaat uit een driearmige ster die wordt bepaald door de route naar Groningen in het noorden, naar Vries en Eelde-Paterswolde in het zuidoosten en de route naar Roden in het westen. De route naar Groningen was grote delen van het jaar onbegaanbaar. Een haven aan de Schipdijk/Schipsloot verbond Peize via het Peizerdiep met Groningen.
De afgelopen decennia is aan de zuidkant van Peize woningbouwlocatie De Lange Streeken tot ontwikkeling gekomen en daarnaast zijn de doorgaande routes tussen Groningen en Roden en Peize en Vries met rondwegen om het dorp geleid. Tot slot is in deze periode in het van oorsprong vrij natte gebied van de Peizermaden, het natuur- en waterbergingsgebied De Onlanden aangelegd.
Roden is een esdorp. Het dorp ligt op de hogere zandgronden die de overgang vormen van tussen het beekdal van het Peizerdiep in het oosten en de hogere veldgronden in het westen van het dorp.
In de jaren ’80 start ook de aanleg van het woongebied Roderveld. Aan het einde van de vorige eeuw is de ontwikkeling van het Roderveld gevorderd tot aan de Hullenweg. In het noordoosten van Roden is het Bitseveld in deze periode uitgebreid tot aan de Tree Stukken. Om het toenemende autoverkeer op te vangen wordt de provinciale weg N372 aangelegd.
Het Roderveld wordt via De Maatlanden aangesloten op de provinciale weg zodat het doorgaande verkeer vanuit Nieuw-Roden naar Groningen en vice versa om de kern heen kan rijden. Tot slot wordt aan het begin van de 21e eeuw het Bitseveld afgerond met representatieve kantoor- en bedrijfsbebouwing met een parkachtige rand aan de provinciale weg. Aan de westkant van Roden worden het Roderveld afgerond en De Vijfde Verloting bebouwd met woningen.
Roderesch heeft de kenmerken van zowel een esdorp als een wegdorp. Het dorp is ontstaan rond de Ro(on)deresch bij de splitsing van de doorgaande wegen naar Norg en Steenbergen. De splitsing is gelegen in een voormalige veengebiedje het Witteveen die de es in een oostelijke en een westelijke helft verdeelt. Langs de rand van het Witteveen loopt een pad, de Kaatsweg, naar het noorden toe die zich op splitst in een pad naar het noorden richting Roden en een pad naar het zuiden langs de westelijke rand van de Roderesch richting Steenbergen.
Sinds de Tweede Wereldoorlog wordt de Hoofdstraat verhard en verschijnen er in de driehoek tussen de Hoofdweg en de Norgerweg verspreid een aantal boerderijen. Met de ontginning van het Steenbergerveen sinds 1940 wordt aan de westzijde van het dorp de langgerekte Esweg aangelegd. Aan de westkant van de Esweg worden op regelmatige afstand ontginningsboerderijtjes gebouwd.
Langs de westelijke en zuidelijke perceelsgrens van het schoolterrein wordt de Giezenstraat aangelegd en aan de zuidkant vrijstaande en aan de noordkant twee onder één kap woningen gebouwd. Daarnaast wordt de Kaatsweg verhard en de aansluiting op de Hoofdweg gestroomlijnd. In de jaren ’80 volgt de Zuster Michielsenstraat waardoor sprake is van enige komvorming. Aan de oostzijde van de Norgerweg wordt eind jaren ‘80 een fietsroute aangelegd die bij de nieuwe aansluiting van de Hoofdweg op de Norgerweg oversteekt en bij Herberg van Es in noordelijke richting langs de restanten van het Witteveen loopt.
Over de rug loopt de Hoofdweg, de doorgaande route tussen Roden en Zuidend. Deze route loopt over het veld langs het hunebed via de Steenbergeresch met een aantal scherpe bochten door het dorp in de richting van Noordend. Het dorp is vernoemd naar dit hunebed. In het noordoosten van het dorp takt de Markeweg aan op de Hoofdweg. De Markeweg ligt op de rand van het beekdal en verbindt Steenbergen met de weg tussen Roden en Langelo. Westelijk van het dorp bevindt zich de es. Deze es is vanuit het dorp bereikbaar via de Meeuwenweg en een pad tussen de Meeuwenweg en het noordelijk deel van de Hoofdweg.
Westervelde en Zuidvelde liggen ten zuiden van het Norgerescomplex dat aan de noordkant aan Norg grenst. Ze vormen dochterbuurtschappen van het moederdorp Norg en hangen ruimtelijk nauw met elkaar samen. Het ontstaan van beide esgehuchten voert terug tot de Middeleeuwen toen de behoefte bestond om nieuw bouw- en/of groenland te koloniseren.
Zowel in Westervelde als Zuidvelde is rond 1900 het bebouwingsbeeld nog nagenoeg overeenkomstig met dat van de kadastrale kaart van 1832. Met het verplaatsen van de school ten westen van ”Huis te Westervelde” naar een centrale plek aan de zuidzijde van de Schoolstraat aan het begin van de 20e eeuw ontstaat er geleidelijk aan een verdichting met woningen langs de Schoolstraat. Verder is er in Westervelde sinds de jaren ’80 een rijtje woningen langs de Steeg gebouwd en vinden uitbreidingen van boerenbedrijven met schuren en stallen plaats binnen de oude hoevenreeks. In Zuidvelde is sinds de Tweede Wereldoorlog alleen aan de oostzijde van Reeweg een bebouwingsreeks ontstaan op de rand van de es.
Zuidvelde bestaat rond 1850 uit een tiental onregelmatig verspreide hoeven gelegen tussen twee parallelle veedriften, de huidige Reeweg en de Asserstraat, die vanaf het Norger escomplex naar het beekdal lopen. De Reeweg loopt langs de westrand van de es en is zowel de ‘dodenweg’ naar de kerk en het kerkhof in Norg, als de belangrijkste doorgaande verbinding richting Assen.
Het zuidelijke hoogveengebied was onderdeel van het grote veengebied van Smilde en Fochteloo. Binnen de gemeentegrens werd het voormalige hoogveengebied ingeklemd door het beekdal van de Slokkert in het noorden en het Fochteloërveen in het zuiden. De overgang van de besloten bospercelen naar het open beekdal van de Slokkert is abrupt en contrastrijk. Het huidige Fochtelooërveen vormt een restant onvergraven hoogveen. Heide, vennen en meertjes zoals het Esmeer (pingoruïne) vormen de karakteristieken van dit Natura 2000 gebied. Naar het noorden en oosten gaat het natuurgebied over in het boscomplexen Florisland en Bankenbosch met de Kolonievaart en het Veenhuizerkanaal met de hoofdweg van het Dorp Veenhuizen en de Norgervaart als grenzen.
De gemeente Noordwijkerhout werkt momenteel aan haar eigen Omgevingsvisie. Vanaf het moment dat de vier kernen Noordwijk aan Zee, Noordwijk-Binnen, Noordwijkerhout en De Zilk op 1 januari 2019 één Noordwijk vormen zullen we op basis van onze beide visies komen tot één gezamenlijke Omgevingsvisie voor de nieuwe gemeente.
Noordwijk telt ongeveer 11.600 arbeidsplaatsen. Noordwijk kent drie sterke clusters, namelijk het zorgcluster, het space-technologycluster en het toeristisch cluster. Het is bijzonder dat Noordwijk zo’n sterke en veelzijdige economie kent. Daarnaast is sporten in Noordwijk enorm populair. Onze veelzijdige kustplaats onderscheidt zich hiermee van andere plaatsen als Bergen aan zee, Wijk aan Zee en IJmuiden. Daar komt bij dat de Koningin Wilhelmina Boulevard een afwisseling in bouwhoogtes kent en daarmee een dynamisch beeld oplevert. Hiermee verschilt Noordwijk essentieel met andere kustplaatsen als Knokke, Oostende en Nice. Daar wordt één bouwhoogte aangehouden die een monotone indruk oplevert.
Samen met de vijf andere bollengemeenten Hillegom, Lisse, Katwijk, Noordwijkerhout en Teylingen vormt Noordwijk één van de belangrijkste greenports van Nederland met internationale uitstraling. Bloeiende bollen zorgen voor een stabiele verlenging van het toeristenseizoen in deze regio. Ook de horeca en winkels in Noordwijk profiteren hiervan. In groter verband is de ligging van Noordwijk ten opzichte van de metropoolregio Amsterdam met Schiphol als belangrijke economische factor van belang uit het oogpunt van werkgelegenheid en de toeristen die via Schiphol de Duin- en Bollenstreek bezoeken.
De Noordwijkse Hockeyclub is de grootste vereniging op Sportpark Nieuwe Zeeweg. Een verdere groei is op het bestaande sportpark niet op de bestaande drie velden op te vangen. Ook deze sportaccommodatie willen we in het Middengebied behouden, vanwege de centrale ligging in het dorp en de gewenste spreiding van sportparken. Vandaar de grote investeringen die zijn gedaan. Daarom reserveren we ruimte voor een vierde veld op het naast gelegen terrein nabij de duinreep aan de Duinweg. Aandachtspunt bij deze uitbreiding is de parkeercapaciteit.
Onze kustzone in Noordwijk aan Zee en het historisch centrum in Noordwijk Binnen zijn de meest gezichtsbepalende gebieden in onze gemeente. Vandaar dat er voor een zeven sterren kustplaats bijzondere aandacht nodig is voor een hoogwaardige onderscheidende uitstraling en een unieke sfeer.
Wij vinden dat de afwisseling in bouwhoogtes een aantrekkelijk dynamisch beeld opleveren van de Koningin Wilhelmina Boulevard. Daarmee verschilt Noordwijk essentieel met andere kustplaatsen als Knokke, Oostende en Nice. Daar wordt één bouwhoogte aangehouden die een monotone indruk oplevert. Wij streven daarom naar een in hoogte gevarieerde skyline van de Koningin Wilhelmina Boulevard: ieder gebouw verschilt duidelijk van hoogte met de buren.
Om de schaal van de Koningin Wilhelmina Boulevard zoveel mogelijk te laten aansluiten bij het dorpse karakter van Noordwijk aan Zee, willen we de bouwhoogte wel begrenzen. We laten ons daarbij leiden door de hoogte van het meest authentieke en beeldbepalende gebouw aan de Koningin Wilhelmina Boulevard: de vuurtoren. De top van de vuurtoren is richtinggevend voor de bouwhoogte van de skyline van de Koningin Wilhelmina Boulevard.
Met De Muze als aanknopingspunt willen we het Vuurtorenplein laten uitgroeien tot een brandpunt voor culturele activiteiten en kunstuitingen. Dat geeft tevens een impuls aan ons beleid voor het uitbouwen van een energiek cultureel klimaat in Noordwijk, met een aanbod dat gevarieerd en interessant is voor onze bewoners en bezoekers.
Heel veel steden en dorpen hebben hun centrumgebied met succes teruggegeven aan de voetganger. Ook in Noordwijk hebben wij daar goede ervaring mee in de Hoofdstraat, Kerkstraat en het Sint Jeroensplein. Ter versterking van onze ambitie voor een sfeervolle en aantrekkelijke kustzone willen we de Koningin Wilhelmina Boulevard geleidelijk omvormen van ‘doorgangsroute’ naar aantrekkelijke ‘verblijfszone’.
Het Oude Vissersdorp heeft een waardevolle authentieke sfeer die we willen behouden. Uitgangspunt is en blijft een mix van kleinschalige woningbouw en bedrijvigheid. Villawijk De Zuid ligt in een open duinlandschap vrijwel direct grenzend aan zee. Op deze schaal is de wijk uniek in Nederland. Het behoud en waar mogelijk versterken van de unieke kenmerken van villawijk De Zuid en de Koningin Astrid Boulevard blijven als beleid ongewijzigd.
We willen Bronsgeest ontwikkelen met 400 tot 600 woningen op basis van een sterk stedenbouwkundig raamwerk. Door ‘landgoedwonen in boskamers’ gaan we de herkenbaarheid vergroten van het landgoederen-landschap. Ook hier willen we optimaal de kansen benutten voor realisatie van sociale woningbouw.
Voor Duineveld gaan we uit van realisatie van het huidige woningbouwplan in een groenblauwe setting. In De Nes 1 (het noordwestelijk deel richting de Duinweg) komen vrijstaande woningen in een landschappelijke setting. Het oostelijk gedeelte gaan we ontwikkelen als groene zone met natuur- en landschappelijke waarden.
Het overgrote deel heeft dusdanige topkwaliteit dat het als ‘Natura 2000 gebied’ bijdraagt aan het natuurraamwerk in Europa. Om de biodiversiteit te behouden en te vergroten is een goede verbinding tussen de Natura 2000-gebieden De Coepelduynen en Zuid-Kennemerland nodig
Noordwijk heeft een omvangrijk buitengebied tussen Zandvoort, Katwijk en Teylingen. Dit maakt deel uit van de Greenport Duin- en Bollenstreek. Daarin liggen diverse bollengronden, zoals in de polder Het Langeveld, de Noordzijderpolder, de Vinkeveldpolder, Bronsgeest en de Zwetterpolder.
Daarnaast zijn diverse waardevolle graslanden (met name de Hoogewegpolder), een vrij grote zone met recreatieparken (Duinrand), Landgoed Sancta Maria, het terrein van Willem van den Bergh, ESA-ESTEC en het Beukterrein aan de Van Berckelweg.
De kwaliteit van de zone langs de Van Berckelweg ter hoogte van Beuk zou kunnen verbeteren door het verder te ontwikkelen met leisure-functies. Dit gebied ligt echter in het buitengebied van Noordwijk. Dit stelt beperkingen aan de ruimtelijke ontwikkelingsmogelijkheden. We zien dit daarom als kansenzone voor leisure.
Van groot belang voor de hele Bollenstreek is de aanleg van de Rijnlandroute, een nieuwe verbindingsweg tussen de A44 en de A4 tussen Leiden en Voorschoten. Daar zal ook Noordwijk van profiteren. Daarnaast pleiten we voor een nieuwe weg tussen de N206 en de A4 in het noordelijk deel van de Bollenstreek (de zogenaamde Duinpolderweg). In het zuidelijk deel pleiten wij samen met de gemeente Katwijk voor een verbinding tussen de A44 en de N206 ten noorden van Katwijk (de zogenaamde Pioniersbaan).
Om de doorstroming tussen Noordwijk en de A44 te verbeteren zijn vooral de aanpassingen op de N444 langs Voorhout van grote betekenis: de kruising op de Nagelbrug in Voorhout is inmiddels gerealiseerd, de wegverbreding van de N444 en de aanleg van de Noordelijke Randweg rond Voorhout worden binnenkort gerealiseerd. Tevens is een betere doorstroming op de N443 langs Sassenheim voor ons van belang. We zijn daarbij wel voor een groot deel afhankelijk van andere overheden.
Noordwijk heeft behoorlijk veel openbaar vervoersverbindingen met omliggende dorpen/steden en treinstations. De meest gebruikte verbinding is die tussen Noordwijk en Leiden Centraal. We streven naar de instandhouding van dit goede OV-netwerk en stimuleren een beter gebruik hiervan. Het komende jaar werken we verder aan de totstandkoming van Hoogwaardig Openbaar (bus-)Vervoer op de route Noordwijk-Schiphol. Hierdoor verbetert de verbinding met de treinstations Voorhout en Sassenheim.
Alle betrokken gemeenten treffen daartoe de nodige maatregelen. In Noordwijk verbeteren we verkeersdoorstroming op de route Van de Mortelstraat, Van Panhuysstraat en Quarles van Uffordstraat door de realisatie van een parkeerverwijssysteem.. Dit maakt de gewenste parkeerroute voor bezoekers van de kust via de Northgodreef en de Beeklaan/Oude Zeeweg beter zichtbaar, waardoor automobilisten vaker voor deze alternatieve routes zullen kiezen.
Dat is aantrekkelijk voor onze inwoners en toeristen. In het bijzonder willen we een betere fietsverbinding met de stations Sassenheim en Voorhout om het fietsgebruik naar en van de trein te stimuleren. Binnen onze gemeente willen we in ieder geval goede fietsroutes realiseren tussen onze grootste nieuwbouwlocaties Offem Zuid en Bronsgeest en het centrum van Noordwijk Binnen.
Tot slot willen we Noordwijk met kleine pleziervaartuigen toegankelijker maken door betere waterverbindingen tussen kust en Kaag. De Schie wordt zo de waterentree tot Noordwijk Binnen.
Samen met de vijf andere bollengemeenten Hillegom, Lisse, Katwijk, Noordwijkerhout en Teylingen vormen we een economisch kerngebied van wereldformaat en zijn we één van de belangrijke Greenports in Nederland. Er werken in de regio ongeveer 6.000 mensen in deze agrarische sector, dat is 9% van de regio Duin- en Bollenstreek. Circa 70 % van de toegevoegde waarde van de Greenport (€ 450 miljoen per jaar) wordt gegenereerd door de handel in bollen en sierteelt-producten.
Verreweg de meest bezoekers die in Noordwijk overnachten, komen uit Duitsland. In mindere mate, maar nog steeds een aanzienlijk percentage, komt uit Engeland en België. Daarna volgen overige herkomstlanden binnen Europa. Een klein percentage komt uit China.
Ten zuidwesten van Klei Oost ligt het bedrijventerrein ‘t Heen in Katwijk. Dit is een gezoneerd bedrijventerrein waarvan de contour gedeeltelijk op Noordwijks grondgebied ligt.
Uit onderzoek van de Gasunie en de ODWH bleken bij de hoge druk aardgasleiding W-535-03, PR-knelpunten aanwezig te zijn ter plaatse van de bestaande woningbouw aan de Dr. Hadriaan van Neslaan/Anemoonstraat en langs de Beeklaan ter hoogte van het viaduct met de Achterweg. In het bestemmingsplan Offem-Zuid is rekening gehouden met de aanwezigheid van de hoge drukaardgasleiding op deze plek. Er is voldoende afstand aangehouden tussen de gasleiding en de nieuw te realiseren woningen.
Noordwijk heeft drie zogenaamde AMK-terreinen. Dit zijn terreinen met een vastgestelde hoge archeologische waarde. Dit betreft het terrein om en onder de Oude Jeroenskerk, het terrein van de Geversbaan aan de Gooweg en een terrein in het Vinkeveld. Het archeologisch beleid schrijft voor deze terreinen een onderzoeksplicht voor bij elke verstoring dieper dan 50 centimeter.
Bij woningbouw in de geplande uitleggebieden Offem-Zuid (onderzoek heeft plaatsgevonden), Bronsgeest, Vinkenveld-Zuid en het Middengebied, evenals in het grootste deel van de dorpskernen rekening houden bij middelhoge tot hoge archeologische verwachtingen door bij voorgenomen ontwikkelingen van een zekere omvang archeologisch onderzoek verplicht te stellen.
In het portefeuillehoudersoverleg Economie en Leefomgeving van Holland Rijnland is afgesproken om op sub regionaal niveau een kwalitatieve verdiepingsslag te maken van de behoefteraming bedrijventerreinen voor Holland Rijnland. De subregio’s zijn inmiddels aan de slag en betreffen de 071-Regio (Leiden e.o. inclusief Katwijk), De Rijn- en Veenstreek (Alphen en omstreken) en de Bollenstreek (Noordwijk, Noordwijkerhout, Teylingen, Lisse en Hillegom).
Uiteraard dient Noordwijk aangesloten te blijven bij regionale ontwikkelingsinitiatieven zoals de Economische Agenda Zuidvleugel, de Leidse regio en de metropoolregio’s Den Haag, Rotterdam en Amsterdam. Met het oog op het versterken van het netwerk, het uitwisselen van informatie en het verkrijgen van subsidies kan samengewerkt worden met andere kennisclusters in Nederland (bijvoorbeeld de Brainport in Eindhoven).
Ter illustratie: dit is meer dan alle bestedingen in de winkels van de hele gemeente Amsterdam. Internet is daarmee het grootste winkelcentrum van Nederland: het realiseert de meeste omzet van alle winkelgebieden in de Randstad én heeft meer winkels dan welk winkelgebied dan ook. Sterker nog: tegenover elke niet-dagelijkse winkel in de Randstad staat nagenoeg één Nederlandse niet-dagelijkse pure webwinkel, die zomaar vanuit de huiskamer te ‘betreden’ is.
In Noordwijk Binnen zijn buiten het centrumgebied nog twee supermarkten gevestigd. Dit betreft een solitaire Albert Heijn op het Bonnikeplein en de Lidl op Rederijkersplein. De Prins Bernhardstraat in Noordwijk aan Zee is een relatief klein(schalig) voorzieningencluster. Verspreid over de gemeente zijn verder nog een groot aantal horecabedrijven (hotels, restaurants) en enkele grootschalige winkels (tuincentrum, bouwmarkt) gevestigd.
Het totaal aantal vierkante meters winkelvloeroppervlak van de niet- dagelijkse sector van de Duin- en Bollenstreek is enigszins gelijk gebleven ten opzichte van 2011 (+0,3%). In een aantal gemeenten groeide het winkelvloeroppervlak: Noordwijk (+11%), Noordwijkerhout (+8%), Hillegom (+3,6%) en Lisse (+2,8%), terwijl het winkelvloeroppervlak daalde in de gemeenten Katwijk (-7,9%) en Teylingen (-2,5%).
In de niet- dagelijkse sector van de Duin- en Bollestreek is de koopkrachtbinding - oftewel het aandeel bestedingen van eigen inwoners binnen de eigen gemeente - op gemeenteniveau gedaald van 44% in 2011 naar 39% in 2016. Dit is een gevolg van het feit dat er vooral minder fysiek wordt gewinkeld voor niet-dagelijkse artikelen: het aandeel dat afvloeit naar internet is in de Randstad verdubbeld naar 21,6%. De Duin- en Bollenstreek (gemiddeld +20,7%) en de gemeente Noordwijk (21%) vormen hierop geen uitzondering.
De dagelijkse sector in Noordwijk heeft voornamelijk een functie voor Noordwijk zelf. Voor de niet-dagelijkse sector heeft de Noordwijkse consument verschillende alternatieven voor een dagje winkelen. Omliggende gemeenten (Katwijk en Lisse) en de grotere steden liggen allen op relatief korte afstand. Dit heeft als gevolg dat een groot deel van de niet-dagelijkse bestedingen buiten Noordwijk plaatsvindt.
Nederland had in 2015 een nieuw record buitenlandse bezoekers: er kwamen 15 miljoen toeristen en zakenmensen. Zij gaven in totaal zo’n € 10,9 miljard uit. De meeste buitenlandse toeristen kwamen uit Duitsland, het Verenigd Koninkrijk, België, de Verenigde Staten en Frankrijk. Daarnaast trok Nederland meer toeristen uit China.
Tussen Zandvoort en Katwijk ligt een prachtige dertien kilometer lange kuststrook met strand, zee, bos en duinen. Hiervan ligt drie kilometer aan de bebouwde kom van Noordwijk aan Zee. Ruim driekwart van het kust- en strandgebied is aan te merken als natuurlijk bos- en duinengebied. Het overgrote deel heeft dusdanige topkwaliteit dat het als ‘Natura 2000-gebied’ bijdraagt aan het natuurraamwerk in Europa.
Noordwijk en de regio heeft een omvangrijk buitengebied tussen Katwijk, Zandvoort, Hillegom, Lisse en Teylingen. Dit maakt deel uit van de Greenport Duin- en Bollenstreek. Daarin liggen diverse Noordwijkse bollengronden, zoals in de polder Het Langeveld, de Noordzijderpolder, de Vinkeveldpolder, Bronsgeest en de Zwetterpolder.
Door de aanleg van de provinciale weg N206 heeft Noordwijk sinds eind jaren zeventig een nieuwe ontsluitingswijze erbij gekregen: naar het zuiden (Katwijk en Leiden) en het noorden (Lisse en Haarlem). Dit betekent ook dat de toegang tot de kern veranderd is. Ook is de landschappelijke opbouw en openheid met de N206 erg veranderd.
In het oude centrum is duidelijk de oude Hoofdstraat met haaks daarop de zijstraten te herkennen, begrensd door De Grent en Huis ter Duinstraat. Ten noorden daarvan ligt het vissersdorp met zijn grillig stratenpatroon. Weer ten noorden daarvan ligt de planmatige uitleg van buurten met rechte straten en rijtjes huizen. Aan de zuid-, oost- en gedeeltelijk aan de noordzijde liggen villa’s in glooiend landschap. De hoogteverschillen in deze buurten zijn typerend voor Noordwijk aan Zee.
De belangrijkste pleinen liggen vlakbij zee, het Palaceplein, het Vuurtorenplein en meer centraal het Picképlein. Het Jan Kroonsplein is in gebruik als parkeerterrein. In de loop der tijd heeft de auto de inrichting en beleving van de openbare ruimte bepaald. Gevolg is dat de ruimten in het toeristische deel niet meer primair zijn ingericht voor de voetgangers. Dit tast de recreatieve- en belevingswaarde van de kern sterk aan. De boulevards en paden in de duinen zijn uniek en typerend voor een dorp met stadse trekken aan zee.
Het gebied betreft de Voorstraat met de bebouwing aan weerszijden en delen van daarop uitkomende straten: Van Limburg Stirumstraat, Douzastraat en Lindenplein. De historische kern vormt met zijn historische panden en straatbeelden een belangrijkste kwaliteit.
’s-Gravendijck ligt naast het Space Business Park aan de Zwarteweg. De oostelijke rand van ’s-Gravendijck ligt aan het open groengebied dat onderdeel uitmaakt van de ecologische hoofdstructuur.
Klei Oost is meest traditionele bedrijventerrein waar naast diverse industriële bedrijven ook andere functies als kantoren, detailhandel en leisure voorkomen. ’s-Gravendijck kent bijna geen industriële bedrijven en heeft meer functiemenging.
De centrale positie die het Palaceplein, als schakel tussen Hoofdstraat en de Koningin Wilhelmina Boulevard gaat innemen kan tot uiting komen door een intensieve ontwik-keling die het collectief belang dient, met ruimte voor evenementen, langzaam verkeer en beleving van het landschap. Hier past een herbergzame verblijfsruimte dichtbij de zee.
Dit deel omvat de gezamenlijke Agenda NEO (Nunspeet, Elburg en Oldebroek) en ligt aan de basis van de afzonderlijke Omgevingsvisies. Het toont de centrale opgaven en de koepelthema’s voor de drie Omgevingsvisies van de NEO-gemeenten. Het opstellen van een Omgevingsvisie is verplicht gesteld voor iedere overheid in de Omgevingswet die in 2021 van kracht zal zijn.
Dit alles in de buurt van stedelijke voorzieningen (de driehoek Apeldoorn, Harderwijk, Zwolle) en op korte afstand van (inter)nationale verkeersaders (A28, A50, spoor naar Randstad). Dit samenspel vormt onze kracht en maakt dat het bij ons aantrekkelijk wonen, recreëren en ondernemen is.
Opvallend is dat de woonbebouwing relatief veel en uitgestrekt aanwezig is, voornamelijk aan kleinere (en oudere) ontginningslintjes. De grens van dit gebied is duidelijk herkenbaar in de Zuiderzeestraatweg (N308). De infrastructuurbundel (spoor en A28) vormt een harde grens (en tevens barrière).
De Zuiderzeestraatweg heeft een bijzondere betekenis voor de noordelijke Veluwezoom. Diverse cultuurhistorische, stedenbouwkundige en landschappelijke structuren zijn door de weg met elkaar verbonden. Beleving, identiteit en samenhang staan hierin centraal.
In de gemeente Oldebroek heeft het Natura 2000 gebied de Veluwe een belangrijke militaire functie. Ten zuiden van de kern Wezep ligt het terrein van de Prinses Margrietkazerne. Daarnaast is een deel van de noordelijke Veluwe in gebruik als oefenterrein en artillerieschietkamp.
In het Natura 2000 gebied Veluwe liggen de dorpen Vierhouten en Elspeet, met voornamelijk een agrarische oorsprong. Dit kampen- en essenlandschap bestaat uit een open complex van aaneengesloten akkers in een kleinschalige landschapsstructuur van bosschages, lijnvormige houtwallen en singels met een gemengde agrarische structuur.
Met name rondom Elspeet zijn er kansen voor een versterking van de verblijfsrecreatie. Voor wat betreft de recreatieclusters ten westen en oosten van de kern Hulshorst denken we deels aan transformatie gezien de afnemende recreatieve aantrekkelijkheid. Voor de overige recreatieclusters voeren we een conserverende strategie gericht op kwaliteitsverbetering.
Gebruik maken van de landschappelijke kwaliteiten als fietsgebied, dit verder promoten, voorzieningen realiseren, de fietsroutes in de kernen Nunspeet en Elspeet aantrekkelijker en veiliger maken en bedrijvigheid aantrekken.
Nunspeet heeft een station, wat het in combinatie met de hoge natuurwaarden en het aantrekkelijke centrum tot een geliefd gebied maakt om te wonen, te werken en te recreëren. De stationsomgeving vormt een belangrijke poort richting de Veluwe. Door ontwikkelingen door de jaren heen is bij deze hoofdentree van de kern Nunspeet een situatie ontstaan waarbij meerdere opgaven samenkomen.
De Veluwe is een van de oudste cultuurlandschappen van Nederland. De gemeente Nunspeet wordt gezien als de Veluwe in het klein, alle Veluwse landschappen zijn er te vinden. In 2015 is de Erfgoedatlas van de gemeente Nunspeet gepubliceerd, waarin de ontstaansgeschiedenis van Nunspeet en haar meest typerende archeologische vondsten, geschiedenisverhalen, schilderijen van lokale kunstschilders, kaarten en landschapsontwikkelingen bijeen zijn gebracht.
Elke kern in de gemeente Nunspeet heeft zijn eigen ontstaans- en bewoningsgeschiedenis. Vierhouten is uitgegroeid van prehistorische nederzetting tot een boerengehucht en vervolgens tot ‘vakantiedorp’. Elspeet heeft zich meer geprofileerd van prehistorische nederzetting tot buurtschap. De agrarische ontwikkeling heeft geresulteerd is verdere groei. En Nunspeet, met een veel jongere geschiedenis, is vanaf ongeveer 1200 uitgegroeid tot boerennederzetting.
Na de Tweede Wereldoorlog kreeg Nunspeet steeds meer het karakter van een groeikern. Na de oorlog zijn er grote planmatige wijken gebouwd en het is nu de grootste kern van de gemeente. Hulshorst kenmerkte zich tot de 20e eeuw als boerenland met een aantal fraaie buitenplaatsen. De boerderijlinten zijn uitgebreid tot meer een kerkdorpje. Ten slotte is de kern Hoophuizen een verdwenen buurtschap aan zee.
Wenselijk is het ontstaan van aantrekkelijke routes langs de landerijen en de Randmeren, met bijbehorende voorzieningen. Op locaties waar dat niet tot aantasting functies en waarden leidt is gekoppeld aan de Randmeerzone danwel Zuiderzeeweg toevoeging van recreatiefuncties afweegbaar. Wonen in landgoederen en onder voorwaarden in VAB’s. Daarnaast is het gebied kansrijk voor initiatieven op het gebied van duurzame energievoorziening.
Hulshorst is een sterke sociale gemeenschap, waar het goed wonen is. Hart van het dorp vormt het dorpshuis De Wieken. De ambitie is om voor het oorspronkelijke agrarisch en open karakter te behouden en waar mogelijk te versterken. Het druppelsgewijs realiseren van woningen voor de eigen behoefte is onze ambitie, mits dit met respect voor de waarden geschiedt.
Elspeet is een aantrekkelijk, vitaal en zeer gevarieerd woon- en werkdorp. Het dorpscentrum op de Brink heeft als hart van het dorp een belangrijke functie voor de inwoners en voor de toeristen. Met natuurlijk het Kulturhus als belangrijke ontmoetingsplek. Van belang is het behouden en versterken van het karakter.
De gemeenten Nunspeet, Elburg en Oldebroek hebben de Omgevingsdienst Noord-Veluwe gevraagd om hiervoor een geluidcontourenkaart op te stellen. Deze kan ingezet worden ter signalering van knelpunten en ter voorkoming van nieuwe knelpunten.
In totaal bevindt zich in de gemeente Nunspeet 3.400 hectare natuurterrein. Bekende natuurgebieden zijn het Renteloos Voorschotbos, het Belvederebos, de Elspeetsche en Westerheidsche heide, de Schotkamp, Mosterdveen en het landgoed Hulshorst.
Zowel de Veluwe als de Randmeren maken onderdeel uit van Natura2000 gebieden, welke beschermd zijn op Europeesniveau. Een groot deel van ons grondgebied maakt onderdeel uit van de nationaal en provinciaal beschermde ecologische hoofdstructuur.
De gemeente Oirschot heeft een aantal ontegenzeggelijke kwaliteiten; monument in het groen, kwalitatief leven, de relatie met de Brainport en de betekenis van Oirschot voor deze regio, de cultuurhistorische rijkdom, de plezierige woon- en werkomgeving, het fraaie buitengebied en zo kunnen we nog even doorgaan.
Oirschot maakt ook deel uit van de Brainport Regio Eindhoven. In plaats van op overeenkomsten is de samenwerking hier gebaseerd op de onderlinge complementariteit.
Oirschot vertoont niet alleen sterke ruimtelijke en landschappelijke samenhang met de omliggende gemeenten, ook op sociaal, cultureel en economisch vlak geldt dat. Dit vertaalt zich in bestuurlijke samenwerking in de regio de Kempen.
Vooral op de zandgronden en dus ook in Brabant, leidt dit tot een spanningsveld: toename van het aantal dieren in relatie tot gezondheidsaspecten en al overbelaste N-2000 gebieden en andere natuur.
Met deze kwaliteiten is Oirschot in staat om zich door te ontwikkelen als recreatief uitloopgebied van de Brainport Regio Eindhoven. Er is aan ontwikkelruimte voor de vrijetijdseconomie geen gebrek. De Kempen, waar Oirschot deel van uitmaakt, heeft echter geen grote naamsbekendheid.
Oirschot ligt in de driehoek Eindhoven- Tilburg-Den Bosch. De gemeente is via de A58 ontsloten op het hoofdwegennet. Het Wilhelminakanaal loopt langs de kern Oirschot. De luchthaven Eindhoven Airport ligt op steenworp afstand van de gemeente. En via Best en Eindhoven is Oirschot ontsloten op het spoorwegennet.
De omliggende dorpen, de grote steden, maar ook andere delen van Brabant, Nederland en Europa liggen daarmee in beginsel binnen handbereik. Het actief stimuleren van fietsen en wandelen draagt direct bij aan een gezonde leefstijl omdat meer bewegen positieve effecten heeft op de gezondheid.
Door goede fietsverbindingen aan te leggen met Tilburg en Eindhoven kan Oirschot haar recreatieve functie voor inwoners uit de steden op een duurzame en gezonde manier vergroten. Via het glasvezelnetwerk is het Oirschotse buitengebied uitstekend digitaal ontsloten.
De gemeente Oirschot is matig bereikbaar met openbaar vervoer (met name voor de Beerzen in het weekend en in de avonduren). Het huidige openbaarvervoersysteem is niet rendabel en daardoor naar verwachting niet duurzaam houdbaar.
Westelbeers sluit aan bij de doelen voor het buitengebied en de kern Middelbeers. Ook voor andere buurtschappen geldt dat aansluiting wordt gevonden bij de doelen voor het buitengebied.
Om het centrum vitaal te houden, concentreren we winkels in het kernwinkelgebied (Markt, De Loop/De Poort met de Rijkesluisstraat als verbindende schakel). Alleen hier kunnen nog initiatieven op het gebied van detailhandel plaats vinden.
Middelbeers is een levendig dorp met een rijk verenigingsleven. Hier is de saamhorigheid en het “ons kent ons”-gevoel voelbaar. Het robuuste groen zorgt voor een uniform straatbeeld en heeft een uitnodigend en gastvrij karakter. Het Doornboomplein is het herkenbare centrum waar Beerzenaren graag verblijven en waar evenementen plaats vinden. De Doornboomstraat is het hart van het dorp met haar cafés en voorzieningen. Deze straat gaat als vanzelf over in de Willibrordstraat, waar het gezellige winkelhart zich bevindt.
Ten noorden van het dorp bevindt zich het bedrijventerrein het Steenfort. In het dorp is een supermarkt en er zijn verspreid nog verschillende winkels en horecazaken aanwezig. Het dorp is op werkdagen bereikbaar met de bus en met de auto via de provinciale weg N395 die enerzijds richting Oirschot en A58 gaat en anderzijds richting Diesen / Hilvarenbeek / Tilburg. De Doornboomstraat, Willibrordstraat en Kuikeindseweg functioneren als uitvalswegen richting het zuiden.
Stroomopwaarts van de Grote Beerze ligt het buurtschap Westelbeers. Hier is het van oorsprong agrarisch ge-bied verweven met natuur en recreatie. Enkele grote Oirschotse recreatiebedrijven zijn hier gevestigd te midden van enkele aansprekende natuurgebieden zoals het Beerzedal en de Landschotse Heide.
De Groene Corridor: een aantrekkelijke stad-landverbinding tussen Eindhoven en Oirschot. De Eindhovensedijk is een oude Napoleons weg tussen Eindhoven en Oirschot door het landelijk gebied, waar natuurgebieden en agrarische gronden elkaar afwisselen. De Groene Corridor is niet alleen een verbinding tussen de high-tech city en het aangename platteland.
Oirschot In balans werkt aan een toekomst waarin wordt gezocht naar evenwicht. Milieu, verkeer, recreatie, woningbouw: elkaar aanvullen, samenwerken wordt beloond, overlast wordt beperkt. Oirschot is een gemeente waarin iedereen rekening met elkaar houdt en waarin afstemming van elkaars belangen een groot goed is.
De gemeente Oldambt is volop in beweging. De bevolking neemt af en de samenstel ling verandert, de wereldwijde economische crisis is voorbij, de gevolgen ervan zijn nog wel merkbaar. Daar komt bij het groeiende takenpakket van de gemeente als gevolg van decentralisatie van rijksoverheidsbeleid.
De gemeente Oldambt heeft een grondgebied met een diversiteit aan functionele lagen. Zo is het Oldambt een grensgemeente (Duitsland), een waddengemeente (Dollard), een agrarische gemeente met landbouwgronden met een voor Nederland uitzonderlijke ruime schaal en openheid, een toeristische en watergemeente, versterkt door de aanleg van het Oldambtmeer en verbindende vaarcircuits, een centrumgemeente door de stad Winschoten, een dorpengemeente door de verschillende kernen en linten en een ‘wellness ’ gemeente door het bijzondere thermaal water in Bad Nieuweschans.
Centraal in de gemeente is het schiereiland van Winschoten gelegen, het gebied dat in de tijd van de doorbraak van de Dollard boven het water bleef. Hierop bevindt zich het grootste deel van de bebouwing in de vorm van de oude Dollardranden en de verbindingswegen daartussen.
De ring van dijken om de Dollardpolders heen loopt via Scheemda, Nieuw Scheemda, ’t Waar naar Nieuwolda aan de noordzijde van de gemeente, en via Winschoten, Oudeschans, Ulsda (Hamdijk) en Bad Nieuweschans aan de zuidzijde. De bebouwing heeft zich hier ontwikkeld van transparante lintbebouwing tot plaatselijk aaneengesloten dorps- en stadsstructuren.
Het tussengebied tussen de randen van het schiereiland en de ring van dijken aan de noord- en zuidzijde, de Wiede Leegte, is qua ruimtelijk beeld vooral leeg. De bebouwing die hier aanwezig is, oogt nietig in het open polderland. De gemeente Oldambt ligt aan de rijksweg A7. Daardoor is er een goede verbinding met onder andere Duitsland en Groningen.
De gemeente kent vier beschermde dorpsgezichten, gelegen in Bad Nieuweschans, Nieuw-Beerta, Oostwold en Oostwold uitbreiding. Deze gebieden hebben bijzondere cultuurhistorische en stedenbouwkundige waarden. Deze bijzondere status wordt gekoesterd.
Er zijn vier veranderingen in het landschap geweest. De eerste ontginning vormt de ingebruikname van het veenpakket binnen het eiland van Winschoten en rondom de Pekela’s. Kloosters spelen een belangrijke rol hierin.
Industrialisatie van de woonkernen vindt plaats, nieuwe scheepvaartkanalen en autowegen worden aangelegd. Het Europese landbouwbeleid wordt toegepast met het verschijnsel van braaklegging en tijdelijke bossen. Hieruit is ook de gebiedsontwikkeling van Blauwestad ontstaan.
Winschoten is als koopstad van grote betekenis voor de regio, Winschoten draagt bij aan de vitaliteit en leefbaarheid van de regio. Verder kent de gemeente Oldambt meerdere dorpen met ieder hun eigen identiteit. In het “Regionaal woon- en leefbaarheidsbasisplan Oost-Groningen” is een indeling gemaakt in woonmilieus.
Basisdorpen: dorpen met (meestal) alleen een supermarkt, geldfunctie, huisarts, basisschool. Weinig of geen aanvullende functies. Voorbeelden zijn Bad Nieuweschans, Beerta, Finsterwolde, Heiligerlee Midwolda, Nieuwolda, Oostwold en Westerlee
Woondorpen en landelijk gebied: dorpen met nauwelijks of geen voorzieningen, meestal wel een ontmoetingsruimte, soms ook basisonderwijs, zoals Blauwestad, Drieborg, Ganzedijk/Hongerige Wolf, Nieuw Beerta, Nieuw Scheemda, ‘t Waar
Bad Nieuweschans is een vestingdorp en ligt aan de grens met Duitsland. Het dorp is prima bereikbaar via de A7. Arriva verbindt het dorp via een frequente treinverbinding met Groningen en Leer.
Het bedrijventerrein Bolwerck, met ook de vestiging van de Eems Dollard Regio, biedt nog voldoende ruimte voor bedrijven om zich te vestigen. Aansluitend op het dorp zijn recreatieve water- en fietsverbindingen aanwezig. Aan verbetering hiervan wordt gewerkt.
Sinds 2005 is Blauwestad in ontwikkeling. Voorzieningen zijn niet gepland. Op enkele plaatsen zijn beroepen en bedrijven aan huis aanwezig die passen binnen het karakter van Blauwestad. De rust en ruimte is op veel plekken in de Blauwestad goed te beleven.
Rondom het Havenkwartier/de haven concentreren zich de activiteiten en evenementen. Regelmatig worden er toeristische en culturele activiteiten georganiseerd. Blauwestad en het Oldambtmeer hebben zich ontwikkeld tot een toeristisch recreatieve bestemming. Er lopen verschillende fietsroutes door het gebied.
Gelegen in het uitgestrekte polderlandschap biedt Drieborg een rustige, landelijke woonomgeving. Voorzieningen zijn er niet of nauwelijks. Daarentegen is de gemeenschapszin hoog en worden er door en in het dorp veel activiteiten ontplooid. Het dorp kent een zeer goed aangeschreven basisschool en een zeer bloeiend verenigingsleven waardoor de leefbaarheid in het dorp groot is.
Finsterwolde kenmerkt zich door de langgerekte woonlinten langs de Hoofdweg en Klinkerweg. Aan deze linten kenmerkt de bebouwing zich door lage arbeiderswoningen op relatief smalle maar diepe kavels.
Daarnaast zijn er de prachtige boerderijen en renteniershuizen op de Wiegersweg, Hoofdweg en Goldhoorn. Aan de noordkant van het dorp bevindt zich de weidsheid van de polders. Aan de zuidoostkant het natuurgebied De Tjamme welke verbonden is met het natuurgebied Reiderwolde. Aan de westkant sluit het bos aan op de bebouwing. De natuur(lijke) beleving is alom aanwezig.
Heiligerlee kent een bewogen historie. Dit komt tot uitdrukking in het museum Slag bij Heiligerlee. Inmiddels vloeien Heiligerlee en Winschoten qua bebouwing in elkaar over. Alles wat Winschoten te bieden heeft, is daardoor eigenlijk ook van toepassing op Heiligerlee gezien de beperkte afstand tot het centrum van Winschoten. Heiligerlee kent zelf ook nog enkele voorzieningen.
Gelegen aan het Oldambtmeer met aan de westzijde een goede ontsluiting op de A7 en N362. Sinds enkele jaren kent het Oldambtmeer, en dus Midwolda, via de noordelijke vaarverbinding een directe verbinding met het noordelijke vaarcircuit richting het Termunterzijldiep en vervolgens richting de Dollard. Midwolda is een toeristisch aantrekkelijke plaats.
Wat voor Drieborg geldt, geldt ook voor Nieuw Beerta. Nieuw Beerta is daarbij nog aangewezen als beschermd dorpsgezicht. Kenmerkend zijn de kapitale boerderijen rondom de kern, met in de kern de arbeiderswoningen. Dit alles gelegen in het centrum van de graanrepubliek.
Het meest noordelijk gelegen dorp van Oldambt is goed ontsloten via de N362. De Hoofdstraat is een doorgaande route naar het achterliggende poldergebied. Het dorp wordt in tweeën gesplitst door het Termunterzijldiep waarop de noordelijke vaarverbinding vanaf Midwolda is aangesloten. Nieuwolda heeft met de haven een adres aan het water.
De aanwezige voorzieningen concentreren zich langs de Hoofdstraat. Het nieuwe verzorgingstehuis het Hamrik met het daarop aansluitende hertenkamp en het museumgemaal de Hoogte zijn opvallende elementen in Nieuwolda.
Komvorming heeft plaats gevonden tussen het Termunterzijldiep en de Hoofdstraat. Aan de oostkant is in de Kamp nog sprake van geconcentreerde woonbebouwing. Aan de Hoofdstraat – West is overwegend (voormalige) agrarische bebouwing te vinden. Nieuwolda kent een levendig verenigingsleven. Daarnaast profileert het dorp zich als energiezuinigste dorp van Nederland.
Deze twee lintdorpen liggen in elkaars verlengde aan de rand van de gemeente Oldambt. De inwoners kunnen ongestoord genieten van de weidsheid en vergezichten van het Groninger land. Grootschalige landbouw is gecombineerd met alternatieve en kleinschalige bedrijvigheid, onder andere op het gebied van recreatie en toerisme.
Het dorp ligt aan de rand van het Oldambtmeer, aansluitend op de Hoofdweg van Midwolda. Oostwold kent niet alleen lintbebouwing maar ook komvorming met als bekroning het aangewezen beschermde dorpsgezicht in het noordwestelijke deel van de kom.
In de kom van Oostwold wordt gewoond in karakteristieke arbeiderswoningen waarbij op enkele plaatsen nieuwbouw is gerealiseerd. Enigszins buiten Oostwold langs de Kromme Elleboog en de Nieuweweg wordt landelijk gewoond op grote kavels. De leefbaarheid wordt in Oostwold bevorderd door een actief verenigingsleven.
Scheemda is prima ontsloten via de A7, de N362 en het spoor. Het water speelt een prominente rol. Het Winschoterdiep loopt dwars door het dorp. Het dorp heeft een jachthaven die ontsloten is op zowel het Winschoterdiep als het noordelijke vaarcircuit.
Scheemda is qua grootte de tweede kern van Oldambt. Dit komt tot uitdrukking in het voorzieningenniveau. Alle voorzieningen zijn in ruime mate voor handen en in het centrum zijn meerdere winkels aanwezig. Herberg ‘De Esborg’ in het dorp heeft ruime bekendheid. Met de komst van het ziekenhuis naar Scheemda, heeft het dorp een regionale functie voor wat betreft zorg er bij gekregen.
Westerlee is gelegen aan de doorgaande weg tussen Heiligerlee en Meeden. Via Heiligerlee is een korte ontsluiting op de A7 aanwezig, via Meeden kan de N33 worden bereikt.
In de gemeente liggen verschillende natuurgebieden met een verschillende natuurwaarde en landschappelijke aantrekkelijkheid. Door het Oldambt loopt een belangrijke natuurinfrastructuur: het Natuurnetwerk Nederland (voorheen Ecologische Hoofdstructuur). Dit is het Nederlands netwerk van bestaande en nieuw aan te leggen natuurgebieden. Gebieden die tot het Natuurnetwerk Nederland2 behoren zijn het Hondhalstermeer, Reiderwolde, de Tjamme en het Midwolderbos. Daarnaast grenst de gemeente aan het Natura 2000 gebied de Waddenzee.
De A7 zorgt voor een goede verbinding met de Randstad, Oldambt ligt gunstig ten opzichte van het Ruhrgebied en steden als Bremen en Hamburg. Buiten de traditionele industriële gebieden biedt Oldambt ook kansen voor nieuw ondernemerschap. De aanwezige infrastructuur op het gebied van water en breder toerisme levert veel mogelijkheden.
De onstaansgeschiedenis van Oldambt zorgt voor een herkenbare identiteit en een sterke verbondenheid met het gebied. Hiermee onderscheid Oldambt zich in de regio. Deze waarde willen we behouden en blijven we koesteren.
De verbinding via het spoor is belangrijk voor de verbinding met Groningen en Duitsland. Naast het station in Winschoten zijn ook de stations in Scheemda en Bad Nieuweschans van belang voor de regionale bereikbaarheid, dit kwaliteitsniveau willen we behouden. De ontwikkeling van de verbinding Groningen – Bremen (Wunderline) is belangrijk voor een goede en snelle verbinding van en naar Duitsland. Belangrijk is dan dat de gemeente met minimaal één station, Winschoten, op deze verbinding is aangesloten.
Het gebruik van de weg door zwaar verkeer is toegenomen. De afwikkeling hiervan is een opgave. Bij Beerta en Midwolda zijn rondwegen aangelegd om het verkeer om de dorpen heen te leiden. Een goede routering van (zwaar) verkeer is van belang. Er is een zoekgebied aangewezen voor een rondweg bij Finsterwolde. Door deze verbinding aan te sluiten op de bestaande rondweg ontstaat een goede scheiding van dorps gerelateerd en overig verkeer.
De waterstructuur van de gemeente is een sterk punt. Zowel het Oldambtmeer, de vaarverbindingen, de Westerwoldse Aa als oude beekloop, als de kust. Water is een belangrijke pijler onder de nieuwe economie van Oldambt. Het water kan een waardevolle bijdrage leveren aan de aantrekkelijkheid van de gemeente op het gebied van wonen, recreatie en de economie.
Hoewel de Dollard het grootste en oudste natuurgebied is, is deze feitelijk het minst benaderbaar. De ligging achter de zeedijk en de beperkte bereikbaarheid zijn hiervoor de redenen. Bij Nieuwe Statenzijl en het Ambonezenbosje bestaat de mogelijkheid om goed zicht te krijgen op de Dollard. De Dollard is een uniek natuurgebied dat we koesteren.
Winschoten is vanouds het regionale koopcentrum van de regio Oost- Groningen. Het verzorgingsgebied bedraagt ongeveer 80.000 mensen. Deze komen behalve uit Oost- Groningen ook uit de grensregio’s in Duitsland. Winschoten is, na de stad Groningen, de plaats met het meeste aantal vierkante meters retail in de provincie Groningen.
In het Actieprogramma Versterking binnenstad Winschoten heeft het accent vooral gelegen op de versterking van de noord-zuid as tussen Klinkerplein en Stationsweg. In het vervolgprogramma willen we het accent leggen op de oost-west as tussen de Havenkade en de Vissersdijk. Projecten met een hoge prioriteit zijn de aanpak van de locatie Schönfeldplein/Langestraat en de voormalige Aldi-locatie aan de Vissersdijk.
Oldambt is erg aantrekkelijk als gebied om te recreëren. Het heeft veel te bieden aan verschillende doelgroepen. Bijvoorbeeld wellness, vaartoerisme, de Dollard, binnenstad Winschoten en rust en ruimte in het open cultuur- en dijkenlandschap. Het gaat om een beleving van de graanrepubliek.
Er zijn drie speerpunten waar we op het gebied van recreatie en toerisme met name op inzetten. Dat zijn: de binnenstad van Winschoten, Blauwestad en Bad Nieuweschans.
Het Oldambtmeer, met een oppervlakte groter dan het Sneekermeer, biedt ruimte voor vele vormen van watersport. Aan de noordzijde bij Midwolda bevindt zich een haven met voorzieningen. Ook is hier een groot zandstrand met ligweide aanwezig. In het deelgebied Het Havenkwartier is eveneens een haven aanwezig
Een oostelijke vaarverbinding richting Duitsland en een vaarverbinding van Beerta via Ganzedijk naar Nieuwe Statenzijl zijn wensen. Veel kernen hebben een adres aan het water. De recreatieve betekenis van het water voor deze kernen neemt nog steeds toe. Daar waar dat nog niet het geval is, willen we het water meer beleefbaar maken door die dorpen ook aan het water te adresseren.
Het Oldambtmeer zorgt voor een verbindend element tussen verschillende kernen. Om het Oldambtmeer en Blauwestad ligt een ring van kernen, Scheemda, Midwolda, Oostwold, Finsterwolde, Beerta en Winschoten.
Winschoten is de koopstad voor de regio en ook in Scheemda is een centrum aanwezig met winkels in verschillende branches. De centra vervullen daarmee een belangrijke economische kracht die we willen beschermen en versterken.
Om ervoor te zorgen dat jong en oud aangenaam kan blijven wonen in Oldebroek, hebben we samen met de betrokken ondernemers en organisaties oog voor het toegesneden houden van het voorzieningenpakket. De centrumgebieden in Wezep en Oldebroek hebben hierbij beiden onze aandacht.
Ons nieuwbouwprogramma zetten we met name in de kernen Wezep en Oldebroek in (beide aangewezen als groeikernen in onze gemeente). Aantrekkelijke woonmilieus voor jong en oud zijn belangrijk, zodat jongeren blijven en later terug zullen keren.
Oldebroek is een woongemeente van agrarische oorsprong, met aandacht voor elkaar en met een fraaie omgeving (in en buiten de kernen) waar het goed recreëren en verblijven is. Oldebroek wil optimaal inspelen op de kracht van de mensen, de pracht van het landschap, de unieke ligging en de ondernemingsgeest.
Binnen de regio Zwolle - Kampen zijn afspraken gemaakt over complementaire ontwikkelingen van bedrijventerreinen. Belangrijke randvoorwaarden hierbij zijn een goede ontsluiting op de A28 en de woon- en leefomgeving in Hattemerbroek en omgeving. Dit is opgenomen in het Vernieuwd Perspectief. Onderdeel daarvan is de realisatie van een korte aanrijroute vanaf de A28.
We werken voortvarend aan een goed bereikbaar Oldebroek, maar we zijn ook afhankelijk van andere partijen. Voor het nieuwe bedrijvenpark H2O wordt een nieuwe aansluiting op de A28 gerealiseerd. Hiermee wordt de aansluiting bij Wezep op de A28 sterk verbeterd en toekomstbestendig.
Het open agrarische en weidegebied is karakteristiek voor Oldebroek en typeert onze ontstaansgeschiedenis. Voor de Polders Oosterwolde, Oldebroek en Hattem streven we naar behoud van de landbouw als belangrijkste functie. De polders moeten duurzaam geschikt kunnen blijven voor economisch verantwoorde, grondgebonden en duurzame landbouwbedrijven (een combinatie van intensief en extensief gebruik).
Wenselijk is het ontstaan van aantrekkelijke routes langs de landerijen en de Drontermeerzone, met bijbehorende voorzieningen. Specifiek zien we kansen, gekoppeld aan de dijk, in het gebied tussen Noordeinde en Elburg.
Op termijn wordt beoogd het weidevogelreservaat van Staatsbosbeheer verder uit te breiden. Daarnaast is het wenselijk om de ecologische relatie tussen de Drontermeerzone en het Reevediep te versterken.
Noordeinde is een klein dorp in het noordelijkste puntje van onze gemeente, gelegen in het open polderlandschap. Noordeinde is van oorsprong een dijkdorp. Het Drontermeer is nabij. Ten noorden van onze gemeentegrens wordt het Reevediep voor waterafvoer van de IJssel aangelegd.
Het is een belangrijke ecologische verbindingszone naar het Drontermeer. Er is een groene buffer aangelegd, met als onderdeel daarvan kleinschalige (watergerelateerde)recreatievoorzieningen. Aan de zijde van de Noorderbrink vindt beperkt woningbouw plaats, goed afgestemd met de landschappelijke ontwikkeling van het Reevediep.
Door de realisatie van het Reevediep, de Reevesluis en de uitbreiding van Kampen zien we kansen voor Noordeinde om de recreatiefunctie te versterken. Daarnaast neemt hierdoor ook de aantrekkelijkheid van Noordeinde als woonkern toe met recreatievoorzieningen nabij verbeterde recreatieroutes en een verbeterde bereikbaarheid van de voorzieningen in Kampen.
Oosterwolde is een klein dorp, ontstaan op een zandrug en de Winterdijk. Ten zuiden van het dorp is er sprake van een open polder en boven de Duinkerkerweg eveneens. Er is sprake van een betrokken dorpsgemeenschap, blijkend uit het actieve verenigingsleven. Landgoed Morren is een belangrijke parel van het dorp.
Oldebroek is één van de twee hoofdkernen, samen met Wezep. Oldebroek is van oorsprong een lintdorp langs de Zuiderzeestraatweg, op de rand tussen het open polderlandschap en het overgangsgebied. Oldebroek heeft een compleet voorzieningenpakket waarvan ook bewoners van andere kernen gebruik maken. Behalve het winkelhart heeft Oldebroek ook een maatschappelijk centrum (bij Kulturhus De Talter).
Behouden van de verzorgende functie voor haar omgeving. We gaan aan de slag met een tweede fase voor het centrumgebied, welke gericht is op het bundelen van de centrumfuncties langs de Zuiderzeestraatweg, tussen de Spronksweg, Stationsweg, Van Asseltsweg en het Lambertusplein. Een aantrekkelijk verblijfsmilieu staat voorop.
Een belangrijk deel van de woningbouwopgave voor onze gemeente zal in Oldebroek gerealiseerd worden. Er zijn herontwikkelingslocaties nabij het centrum. Hier is er behoefte aan levensloopbestendige woningen en woningen voor jongeren. Oldebroek heeft ruimte voor uitbreiding in Oldebroek-West. Beleid is inbreiding voor uitbreiding. Het bedrijventerrein Oude Dijk is vol, er vindt geen uitbreiding plaats. Nieuwe bedrijfsinitiatieven en bedrijven die willen uitbreiden vinden op het bedrijventerrein H2O in Wezep ruimte.
’t Loo is een klein, aantrekkelijk woondorp, gelegen aan de rand van het bos en het heidegebied, in een besloten kampenlandschap. Dit maakt ’t Loo tot een geliefd (woon) dorp en een aantrekkelijke omgeving voor recreanten (Landal Greenpark). De bebouwde kom is begrensd door bos en aan drie kanten omsloten met beschermd Natura2000 gebied. Dit maakt dat met ontwikkelingen extra zorgvuldig omgegaan moet worden.
Wezep is één van de twee hoofdkernen van onze gemeente, samen met Oldebroek. Wezep ligt ingeklemd tussen de snelwegen, spoorlijn met station en de bossen. Ruimtelijk zijn er nog beperkt mogelijkheden voor uitbreiding. Het bedrijventerrein Wezep Noord is bijna vol.
Gewerkt wordt aan het versterken van het dorpshart op het Meidoornplein en het maatschappelijk centrum rond Multifunctioneel centrum De Brinkhof. Ook openbare speelplekken zijn van belang voor de leefbaarheid van de kern.
Hattemerbroek ligt in de overgangszone tussen de polders en het natuurgebied van de Veluwe. Vanaf de Zuiderzeestraatweg lijkt Hattemerbroek een geheel te vormen met Wezep. Dit is ruimtelijk niet zo. In het gebied erachter is sprake van een ruimtelijke groene scheiding. Functioneel is er echter wel sprake van een sterke relatie: Hattemerbroek heeft enkele basisvoorzieningen en is voor de overige voorzieningen aangewezen op Wezep.
Ook rondom andere wegen liggen geluidscontouren die van invloed zijn op de kwaliteit van het woon- en leefklimaat. Samen met de gemeenten Nunspeet en Elburg hebben we de Omgevingsdienst Noord-Veluwe gevraagd om hiervoor een geluidcontourenkaart op te stellen.
Er zijn echter maar beperkt recreatieve mogelijkheden. Dit komt onder andere door de beschermde waarden (Veluwe, maar ook de kuststrook en het Drontermeer) en door de geografische grenzen (zoals het militaire terrein aan de zuidzijde in combinatie met de A28 en de spoorlijn).
We grenzen aan de voormalige Zuiderzee. Het Drontermeer en de kustzone maken onderdeel uit van een beschermd (Natura2000) natuurgebied. Hier ligt een opgave voor bescherming van de waarden, in combinatie met extensieve recreatie. Maar ook elders in onze gemeente spelen opgaven rondom ‘water’. Het poldergebied is rijk aan oppervlaktewater. Dit water is van redelijk goede kwaliteit door de aanvoer van kwelwater vanuit de Veluwe.
De inundatie in polder Oosterwolde is omvangrijker en wordt wel herkend, maar niet als ernstig ervaren. Er is gezocht naar doelmatige oplossingen, waarbij stakeholders actief zijn betrokken. Hieruit is gebleken dat er beperkt draagvlak is voor grootschalige ingrepen in het watersysteem.
Langs het Veluwemeer en het Drontermeer liggen de Noordelijke randmeerdijken, primaire waterkeringen. Naast een waterkerende functie, hebben deze ook een ecologische, recreatieve en cultuurhistorische functie.
Binnen de regio Zwolle – Kampen zijn afspraken gemaakt over complementaire ontwikkelingen van bedrijventerreinen. Belangrijke randvoorwaarden hierbij zijn een goede ontsluiting op de A28 en de woonen leefomgeving in Hattemerbroek en omgeving.
Vooralsnog is realisatie van een nieuw bedrijventerrein na H2O en Wezep-Noord niet aan de orde. Het verouderde bedrijventerrein Zeuven Heuvels is reeds gesaneerd en getransformeerd. De overige bestaande terreinen bieden voldoende mogelijkheden. Passend bij Oldebroek is de aanwezigheid van kleinschalige bedrijvigheid en ambachten in de dorpen. Een bedrijfsverzamelgebouw voor starters is een wenselijke ontwikkeling, hiermee wordt de verbinding onderling en met de samenleving versterkt.
De OV-verbinding richting Apeldoorn en Arnhem, maar ook naar de polder, wordt als slecht ervaren. We zijn in overleg over een Snelnet tussen Nunspeet en Zwolle, waardoor aan de kernen Oldebroek, Wezep, Doornspijk en Elburg een goede aansluiting geboden kan worden op het railnet. Daarnaast beseffen we dat de buurtbus beperkt rijdt.
En door ontgroening daalt het aantal basisschoolleerlingen en neemt ook de jonge instroom bij sportverenigingen af. Er zullen de komende jaren keuzes gemaakt moeten worden waar nog geïnvesteerd wordt. Daarbij is het vooral van belang de voorzieningen in de dorpen met een verzorgende functie (Gorredijk, Beetsterzwaag, Bakkeveen en Ureterp) te ondersteunen.
De Friese Wouden. Doel is het verleiden van toeristen tot een meerdaags verblijf in Opsterland. Toeristische speerpunten zijn: routegebonden recreatiemogelijkheden, zoals wandelpaden, fietspaden, ruiterpaden en vaarroutes, met Nij Beets, Bakkeveen, Gorredijk en de landgoederen bij Beetsterzwaag-Olterterp als bijzondere attractiepunten.
De gemeente Opsterland ziet het belang van regionale samenwerking. Met de Stellingwerven wordt gewerkt aan het versterken van de ambtelijke organisatie en wordt nauw samengewerkt op het gebied van recreatie, toerisme, sport, onderwijs en zorg. Ook wordt de samenwerking binnen de regio Zuidoost Fryslân geïntensiveerd.
Opsterland is een zelfstandige, robuuste gemeente die streeft naar regionale samenwerking. Enerzijds met de Stellingwerven om in OWO- verband te werken aan een krachtige ambtelijke organisatie en aan nauwe samenwerking op het gebied van recreatie, toerisme, onderwijs en zorg. Daarnaast nodigt de prominente ligging van Opsterland in de A7-zone uit tot samenwerking met Heerenveen, Smallingerland en de Stellingwerven op het gebied van wonen, voorzieningen, economie en verkeer en vervoer.
Echter, de mogelijkheden voor de gemeente om de inhoudelijke doelen ook zelf uit te voeren zijn beperkt. De gemeente Opsterland wordt geconfronteerd met een afname van financiële middelen en uitbreiding van gemeentelijke verantwoordelijk-heden door het afstoten van rijkstaken, zonder voldoende financiële compensatie.
Een belangrijk vraagstuk in deze Omgevingsvisie is de positiebepaling van de gemeente Opsterland in regionaal verband. De gemeente Opsterland is op velerlei terreinen onderdeel van een groter geheel. In landschappelijke zin markeert Opsterland de overgang tussen de Fries-Drentse Wouden aan de zuidzijde en het Friese veenweidegebied in het noordwesten. Door haar strategische ligging langs de A7, ingeklemd tussen Drachten en Heerenveen, vormt Opsterland functioneel onderdeel van de A7-zone, de economische kernregio van Fryslân.
Opsterland speelt vooral een sleutelrol bij het snijpunt van de A7 en de N381. Daar komen veel verkeersstromen samen en ligt een belangrijk zwaartepunt in de regionale economie. Het is van groot belang dit zwaartepunt, samen met de gemeente Smallingerland, vorm te geven, zowel in functionele als in ruimtelijke zin.
Het thema ‘verbinding’ past ook goed bij Opsterland als het gaat om wonen, werken en voorzieningen. Inwoners van Opsterland werken voor 68% in nabijgelegen stedelijke gebieden, zoals Drachten en Heerenveen, en ook voor veel voorzieningen zijn ze aangewezen op deze centra. Omgekeerd vormt Opsterland een aantrekkelijk woongebied voor mensen die werken in Heerenveen, Drachten of verder weg in Leeuwarden, Groningen en Assen. Zo ontstaat het beeld van Opsterland als schakelgemeente in Zuidoost Fryslân, onderdeel van een dynamische regio.
Daarnaast is voor de afstemming van het ruimtelijke beleid de samenwerking binnen de regio Zuidoost Fryslân van het grootste belang. Binnen deze regio wordt, samen met de gemeenten West- en Ooststellingwerf, Smallingerland en Heerenveen en de provincie Fryslân, gewerkt aan de Streekagenda Zuidoost (2013), een kader voor de afstemming van regionaal beleid.
Zuidoost Fryslân in zijn algemeenheid, en de gemeente Opsterland in het bijzonder, vormen een aantrekkelijk gebied om te wonen. Uit het WoON onderzoek, dat elke drie jaar wordt uitgevoerd door het Rijk, blijkt dat de regio Friese Wouden behoort tot de meest gewaardeerde woongebieden in Nederland. We plaatsen de gemeentelijke woonopgave nadrukkelijk in een regionaal kader, omdat de regio Zuidoost Fryslân fungeert als samenhangende woningmarkt. Met een grote variatie aan woonmilieus, stedelijk (Heerenveen, Drachten), sub-urbaan en landelijk wonen en een grote differentiatie aan woningtypes en woonvoorzieningen.
De intensieve regionale samenwerking heeft ertoe geleid, dat er afspraken zijn gemaakt op het gebied van voorzieningen en werkgebieden. Gezien de beschikbaarheid van grote, goed geoutilleerde bedrijventerreinen bij Heerenveen en Drachten, acht Opsterland het vooralsnog niet nodig om nog nieuwe regionale bedrijventerreinen te ontwikkelen. Het zwaartepunt voor Opsterland blijft liggen bij bedrijvenpark Drachten (Azeven) en Overtoom Gorredijk.
Als we dit algemene cijfer vertalen naar de situatie in Opsterland, dan zou er in 2030 behoefte zijn aan ca. 500 zelfstandige woningen in de directe nabijheid van een centrum van waaruit permanent zorg kan worden verleend. Momenteel telt Opsterland 95 van dergelijke woningen, 25 bij De Lijte in Ureterp en 70 bij De Miente in Gorredijk. Dat zou betekenen dat er de komende jaren nog zo’n 330 woningen extra gerealiseerd zouden moeten worden.
Het meest in de grotere kernen (Gorredijk, Beetsterzwaag en Ureterp), daar kwam bijna twee derde van de nieuwbouw terecht. Maar ook in de overige kernen werden veel woningen gerealiseerd, zeker in verhouding tot de omvang van de kleine kernen.
Binnen de gemeente onderscheiden we Gorredijk als regionaal centrum met een volledig pakket aan winkelvoorzieningen, zowel dagelijks als niet-dagelijks. Ureterp en Beetsterzwaag zijn plaatselijke verzorgingscentra met een volwaardig pakket aan dagelijkse detailhandelsvoorzieningen.Ook Bakkeveen heeft dankzij recreatie en toerisme een volledig pakket aan dagelijkse detailhandel.
De combinatie van detailhandel, het complete aanbod en het unieke eigen karakter, de ondersteunende horeca en de aanwezige culturele elementen in een centrum, bepalen de kwaliteit van een centrum als recreatief verblijfsgebied. Gorredijk en Beetsterzwaag hebben de mogelijkheid deze kwaliteit te bieden.
Er zijn activiteitencentra voor ouderen in Gorredijk, Beetsterzwaag en Ureterp. Deze centra zijn allen vijf dagen per week open en trekken gezamenlijk wekelijks een kleine 1000 bezoekers.
Jongerencentra zijn er in Ureterp en Gorredijk. Deze hebben een meer regionale functie en zijn 5 respectievelijk vier dagdelen per week open. Zij hebben samen gemiddeld ca. 45 bezoekers per dag.
De ruimtelijke kwaliteit van de dorpen in Opsterland wordt mede bepaald door het omliggende landschap. Zo bepalen goed onderhouden landgoederen de kwaliteit van Beetsterzwaag en Olterterp. Voor veel streekdorpen geldt dat het van belang is de doorzichten naar het open landschap te behouden, het volgroeien van kavels langs de dorpswegen moet worden voorkomen.
Kernen met een ruim voorzieningenniveau: een of meerdere basisscholen, een of meerdere supermarkten, medische zorg, sociaal-culturele en sportvoorzieningen, regulier openbaar vervoer. Tot de centrum dorpen behoren de kernen: Bakkeveen, Beetsterzwaag en Ureterp. Daarbij neemt Bakkeveen een bijzondere positie in, omdat het voorzieningenniveau mede wordt bepaald door het toerisme.
Woonkernen met een beperkt voorzieningenniveau: minimaal een ontmoetingsruimte, in de meeste gevallen nog een basisschool. Dit betreft alle overige dorpen: Nij Beets, Tijnje, Wijnjewoude, Langezwaag, Lippenhuizen, Frieschepalen, Terwispel, Siegerswoude, Luxwoude, Hemrik, Jonkerslân, Olterterp.
Als we in staat zijn voor Gorredijk en de driecentrumdorpen een volledig pakket aan dagelijkse voorzieningen vast te houden, dan houdt elke inwoner van Opsterland, ook op de langere termijn, binnen een afstand van zo’n 5 km een basisschool, een huisarts, een supermarkt, openbaar vervoer en voldoende sportvoorzieningen.
Beekdalen zijn de lage, door beken uitgeslepen, delen tussen de dekzandruggen. De beekdalen kenden door de dynamiek van de beken een onregelmatige structuur van riet, ruigte, struweel en moerasbos. Het Koningsdiep dal, ter hoogte van Wijnjeterper Schar en Oude bos, laat deze kleinschalige structuur nog goed zien.
Vanuit het lage midden werd het laagveen ontgonnen, dat was ontstaan in het stagnerende water tussen de Middelzee en de Zuiderzee. Vanaf de dijken en vanuit de turfvaarten werd het veen ontgonnen. In langgerekte kavels werd het land vanuit het bebouwde lint gecultiveerd, waarbij het achterste deel veelal onontgonnen bleef.
De Natura 2000-gebieden betreffen gebieden die reeds vallen onder de Vogel- en/of Habitatrichtlijn. In Opsterland komen een drietal Natura 2000-gebieden voor: De Bakkeveense Duinen en het Wijnjeterper Schar vallen beide onder de Habitatrichtlijn. Van Oordt’s Mersken is van origine een Vogelrichtlijngebied. Het Terwispeler Grootschar, gedeeltelijk liggend in Van Oordt’s Mersken, is later aangewezen als Habitatrichtlijngebied.
De gemeente kent daarnaast ook nog andere natuurgebieden, zoals: de Fennen nabij Gorredijk, Kapellepôlle nabij Wijnjewoude/Klein Groningen en de Merskenheide nabij Ureterp.
Het Wijnjeterper Schar is een heidegebied in de middenloop van het Alddjip. Het grootste deel van het gebied bestaat uit een reliëfrijk dekzandlandschap, waarin leem aan de oppervlakte komt.
Het Koningsdiep (of Alddjip) vormt de basis voor de cultuurhistorische en landschappelijke ontwikkeling van de gemeente Opsterland. Het Koningsdiep liep van de meest oostelijke tot de meest westelijke grens van de gemeente en vormde de levensader van Opsterland. Het Koningsdiep is echter in de loop der jaren steeds minder zichtbaar geworden, deels overwoekerd, de bovenloop zelfs gedempt.
Voor het Ripergebied, ten zuiden van de Nije Feart, zijn in het verleden plannen ontwikkeld, zoals het in figuur 29 afgedrukte voorstel van BFAS architectuur stedebouw te Amsterdam. De kern van dit voorstel is het verwijderen van de herverkavelingsbosjes en daarvoor in de plaats de aanleg van petgaten om oorspronkelijke kenmerken van het gebied, zoals petgaten, rietlanden en waterpartijen, in ere te herstellen. De plannen behelzen ook de aanleg van fiets- en wandelpaden, kanoroutes, een beperkt aantal recreatiewoningen en aanvullende voorzieningen, aansluitend op het dorp Tijnje. Met de openstelling van het -gerenoveerde- polderhoofdkanaal krijgt ook de ontwikkeling van het gebied langs en in de omgeving van dit kanaal (Nij Beets – De Veenhoop) nieuwe kansen voor de toekomst.
De gemeente ziet aldus goede mogelijkheden voor het uitvoeren van een kwaliteitsimpuls voor landschap en natuur en het ontwikkelen van recreatie en toerisme in het Ripergebied. Te combineren met het zo goed mogelijk continueren van de landbouw, het beschermen van de weidevogels en vormen van agrarisch natuurbeheer.
Wijnjewoude heeft de ambitie uitgesproken zich binnen tien jaar te ontwikkelen tot een energieneutraal dorp, de gemeente zal het dorp waar mogelijk bijstaan in het bereiken van deze doelstelling.
Er zijn reeds enkele retentiegebieden aangewezen, namelijk de Zomerpolder, het Ripergebied en het beekdal van het Koningsdiep. Voor nieuwe ruimtelijke ontwikkelingen is de watertoets ontwikkeld. Bij deze toets moet worden aangetoond dat overtollig water een tijdlang kan worden vastgehouden op de locatie.
Met als speerpunten: de zandverstuivingen, bossen en heide bij Bakkeveen, de landgoederen bij Beetsterzwaag-Olterterp, het beekdal en de zandruggen van het Koningsdiep en het stelsel van vaarroutes, waaronder de Turfroute en het Polderhoofdkanaal, aansluitend op het Friese Merengebied. Naast deze speerpunten kent Opsterland uitgebreide routegebonden recreatiemogelijkheden: er zijn prachtige vaar-, wandel-, fietsroutes en ruiterpaden. Al die recreatiemogelijkheden zijn er voor de bewoners van Opsterland, voor dagjesbezoek uit de regio en voor toeristen van elders.
De Friese Wouden in het algemeen en Opsterland in het bijzonder zijn niet erg bekend bij de doorsnee Nederlandse toerist. De Drentse bossen en heidevelden en de Friese meren zijn alom bekende toeristische trekpleisters. De daartussenin gelegen Friese Wouden is veel minder bekend, maar kan wel worden gezien als het best bewaarde geheim van Fryslân.
Nij Beets vormt een belangrijk aangrijpingspunt voor recreatieve voorzieningen langs de vaarroute van Opsterland naar de Friese Meren.
Eerder is Gorredijk al genoemd als pleisterplaats in de Turfroute, maar ook los van de recreatievaart is Gorredijk aantrekkelijk voor recreatief bezoek, waarbij een combinatie kan worden gemaakt tussen cultuur (museum, theater, muziek), recreatief winkelen (mode) en horeca langs de vaart. Promotie van de bijzondere kwaliteiten van Gorredijk moet, samen met de betrokken ondernemers, verder worden uitgewerkt.
De gemeente Westvoorne is een groene en recreatieve kustgemeente. Van oudsher zijn Oostvoorne en Rockanje de badplaatsen van Rotterdam en omgeving. Het strand, de duinen, het Oostvoornse en het Brielse Meer zijn ook vandaag de dag belangrijke trekkers van recreanten en deze gebieden herbergen bijzondere natuurwaarden.
Zo ontstonden forse, ringvormige polders, zoals Polder Gouthoek (waarin de nederzetting Oostvoorne was gelegen) en Polder Oud- Rockanje (waarin vandaag de dag Rockanje is gelegen). Deze ringpolders vormen het ‘oudland’; het zijn de oude zeekleipolders. De Strype (nu Strypsche Wetering) is een restant van een oude kreek die vroeger in verbinding stond met de zee, maar die tussen 1350 en 1400 werd afgedamd door de Vleerdamse Dijk tussen Rockanje en Strype.
In de laatste decennia zijn de dorpskernen van Oostvoorne en Rockanje flink uitgebreid: Oostvoorne vooral in het achterduingebied en later ook meer richting polder, Rockanje hoofdzakelijk in de oude ringpolder. Globaal gezien markeren beide dorpen nog steeds de overgang tussen een zand- en kleibodem.
Ondanks deze ontwikkeling blijft de agrarische sector een belangrijke ruimtegebruiker in Westvoorne. Zoals op heel Voorne-Putten beslaan de akkerbouw- en de open grond tuinbouwsector maar ook de (melk)veehouderij grote oppervlaktes open agrarisch gebied. Doordat de glastuinbouw zich steeds meer concentreert in de glastuinbouwgebieden Tinte en Vierpolders en doordat de intensieve veehouderij in Westvoorne - net als elders op Voorne-Putten - nagenoeg geheel is verdwenen, is de grondgebondenheid van de agrarische sector in de overige delen van het buitengebied steeds groter geworden.
Recreatief fungeert Westvoorne traditioneel als seizoensbestemming voor het zuidelijke deel van het Rotterdams stedelijk gebied en iets minder voor delen van Brabant en oostelijk Nederland. De stranden bij de Maasvlakte en het Oostvoornse Meer trekken naast veel Nederlandse echter ook Duitse kitesurfers uit het Ruhrgebied. Bezoekers uit België komen naar Voorne omdat de kust nog zo weinig bebouwd is, iets wat men aan de Vlaamse kust mist.
De zuidoever van het Oostvoornse Meer sluit aan op de natuurlijke kust van Westvoorne. Hier willen we het kleinschaliger en meer gemengde karakter behouden. Natuur en toerisme zijn dragende functies. De voorzieningen aan het meer zijn primair gericht op de bewoners en de toeristische bezoekers van Voorne.
Waar mogelijk ondersteunen we de planontwikkeling en uitwerking. Recente voorbeelden van dergelijke initiatieven zijn de herontwikkeling van Tintestein en de nieuwe invulling van het voormalige gemeentehuis in Oostvoorne.
Bij het beoordelen van plannen kijken we naar een aantal specifieke aandachtspunten. Denk bijvoorbeeld aan de vraag welke bijdrage een initiatief levert aan het versterken van de centrumgebieden in Oostvoorne en Rockanje.
In de Centrumvisie Oostvoorne zijn de kernwaarden van het centrum van Oostvoorne benoemd. Het gaat om een aantal iconen: de Burcht, de kerk, het Dorpsplein, de lanen en verspreid gelegen karakteristieke panden. Maar het gaat ook om de vele activiteiten in de buitenruimte en de nabijheid van het landschap en de ligging half in de duinen nabij zee
De ontsluiting van Oostvoorne via de N218 / het Steenen Baakplein wordt (vooral tijdens de spits) verbeterd door de aanleg van een ongelijkvloers kruispunt en de aanleg van uitvoegstroken. Dit komt ook de verkeersveiligheid ten goede. Relevant daarbij is ook het doortrekken van de parallelweg van de N218 tussen de Noordweg en de Krimweg.
Voor jongeren zijn fiets- en openbaar vervoerverbindingen naar Brielle, Hellevoetsluis en Spijkenisse van groot belang, Ook de bereikbaarheid van Westvoorne met openbaar vervoer in de avonduren en weekenden is een blijvend aandachtspunt.
We zetten in op het verbeteren van de verbinding tussen de centra van Rockanje en Oostvoorne enerzijds en de stranden anderzijds: de entrees naar de dorpscentra moeten beter herkenbaar worden, onder meer door verbeterde bebording.
We zetten in op het versterken van de aantrekkelijkheid van de entrees van de gemeente, in het bijzonder vanaf de N57 (ter hoogte van de afslag van de Westvoorneweg) en ter hoogte van de N218 tussen het Oostvoornse en het Brielse Meer. Deze locaties kunnen dienst doen als recreatief transferium: overstapplaats van auto naar fiets.
Eenzelfde verkenning voeren we uit voor het gebied ten oosten van de Kade in Tinte, rondom de bestaande Strypsche Wetering. Het gaat hier om de nog resterende afronding van het kreekherstel van de Strypsche Wetering. Met de eigenaar verkennen we de mogelijkheden om bijvoorbeeld door aanleg van een nieuw landgoed of door het project Kreken Kweken te komen tot deze herinrichting. Voor deze verkenningen gebruiken we een deel van het beschikbare budget voor de uitvoering van projecten die voortvloeien uit de omgevingsvisie.
Enkele aspecten uit het investeringsprogramma zijn: markering van de entree en verbetering van de wegbelijning en -verlichting bij Slag Stormvogel; ruimtelijke inpassing van bebouwing en het parkeerterrein bij Slag Stormvogel; vergroting van het surfstrand, aanleg van een waterspeeltuin en een multifunctioneel sportveld bij Slag Stormvogel; inrichting van rustplaatsen en de bouw van een openbare sanitaire voorziening langs de noordoever van het Oostvoornse Meer; herinrichting van de wegstructuur bij de driesprong Zeeweg/Strandweg/ Boulevard bij Oostvoorne; uitbreiding en verbetering van het dagstrand aan de zuidzijde van het Oostvoornse Meer; verbetering van de bebording van wandelroutes aan de zuidzijde van het Oostvoornse Meer, zodat routes duidelijker zichtbaar zijn en ook de aansluiting met verbindingen in het duingebied verbetert; natuurherstel en kwalitatieve verbetering van kwetsbare duinnatuur aan de zuidwestzijde van het Oostvoornse Meer; verbetering van de inrichting van het parkeerterrein op de Brielse Gatdam, als markering van het start-/eindpunt van de natuurboulevard.
Het zware vrachtverkeer van en naar de Maasvlakte over de Westvoorneweg is een aanhoudende zorg; de focus blijft gericht op het ontmoedigen van zwaar en gevaarlijk vrachtverkeer op de Westvoorneweg. Dit betekent dat we gevaarlijke stoffen niet langs woonkernen leiden en bij calamiteiten op de A15 het (vracht) verkeer niet over de N496/Westvoorneweg sturen maar over een calamiteitenweg langs de noordrand van het Brielse Meer (Krabbeweg). We zetten daarom in op een goede doorstroming op de A15 en N57. De vier gemeenten op Voorne-Putten zetten daarbij ook in op nader onderzoek naar de effecten van een mogelijke verbreding van de N57 naar 2x2 rijstroken, in aansluiting op het realiseren van de Blankenburgverbinding.
De bereikbaarheid van Westvoorne zal - zeker uit de richting Den Haag-Amsterdam - sterk worden vergroot door de aanleg van de Blankenburgverbinding tussen de A15 en de A20 ten westen van Rotterdam, in combinatie met de recente aanleg van de A4 tussen Den Haag en Rotterdam. Daarnaast blijven we, samen met de andere gemeenten op Voorne-Putten, ons hard maken voor een verdere verbetering van de bereikbaarheid van de regio. Het gaat dan enerzijds om verbetering van bestaande verbindingen. Hiervoor zullen bestaande ontsluitingsproblemen zoals bij de Harmsenbrug moeten worden aangepakt.
Om deze problemen op te lossen wordt momenteel de netwerkstudie Voorne-Putten / Havengebied uitgevoerd. Anderzijds gaat het om de aanleg van ontbrekende schakels, zoals de A4 vanaf het Beneluxplein naar de Hoeksche Waard. Deze bereikbaarheid is noodzakelijk voor een aantrekkelijke woon- en werkregio. Daarnaast is een goede ontsluiting bij eventuele calamiteiten van groot belang. De veiligheid en volksgezondheid zijn gebaat bij goede verbindingen met de andere delen van ons land.
Naast reguliere woningbouwlocaties zijn enkele specifieke locaties in Oostvoorne en Rockanje aangewezen waar het accent wellicht kan liggen op het realiseren van vormen van zorgwonen. Aandachtspunt daarbij is dat specifieke woonzorgcomplexen steeds minder aan de orde zijn, omdat wonen en zorg meer in elkaar over zullen gaan binnen de setting van reguliere woningen.
In Oostvoorne wordt de detailhandel gecentraliseerd rondom de Stationsweg en het Dorpsplein. In Rockanje wordt de detailhandel gecentreerd rondom het Dorpsplein en de Dorpsweg. Nieuwe initiatieven buiten deze gebieden worden in principe niet gestimuleerd. We versterken hiermee de centrumfunctie van de beide dorpskernen, wat bijdraagt aan de toekomstbestendigheid van onze (winkel)voorzieningen.
We zetten in op de nieuwbouw van één ‘brede school’ in Oostvoorne en één in Rockanje. In Rockanje zal de functie van ‘De Merel’ deel uitmaken van de nieuwe school. De voorkeurslocatie voor de nieuwbouw in Rockanje is de locatie Hoogvlietlaan / Willem de Waalstraat, op de plek van de huidige scholen. De voorkeurslocatie in Oostvoorne is de locatie Kerkplein / Mildenburglaan.
Bij onze visie op Westvoorne als groene, op natuur en recreatie gerichte gemeente past geen ontwikkeling van nieuwe bedrijvenparken. Bedrijventerrein De Pinnepot in Oostvoorne kan - als daar behoefte aan is - nog beperkt uitbreiden in noordelijke richting naar de N218. Op het bedrijventerrein Moolhoek in Rockanje komt mogelijk ruimte beschikbaar als de hier aanwezige ruitervereniging kan worden uitgeplaatst.
Voorne-Putten, Goeree-Overflakkee en in de Rijnmond. Te denken valt onder meer aan:  een wandelroute vanuit Rockanje door de Schapengorspolder naar de strandopgangen aan de Rondeweiweg;  het doortrekken van het krekenpad langs de Strypsche Wetering: westwaarts langs De Waal naar Rockanje en door Polder Drenkeling naar de duinen; oostwaarts van de Dwarsdijk tot het Spui (buiten de gemeente, in Brielle);  wandelroute door de zanderijen tussen Voornes Duin en het krekenpad langs de Strypsche Wetering;  ruiterroutes tussen de paardensportlocaties;  een goede aansluiting met Hellevoetsluis (via de Quackpolder en de Haringvlietoevers) en Brielle (via de zuidkant van het Brielse Meer en via Tinte).
De N218 ter hoogte van de zuidrand van het Oostvoornse Meer en Brielse Meer zorgt voor een (ecologische) barrièrewerking. We streven naar het verbeteren van de ecologische verbinding tussen de beide meren en hun oevers. In de gemeente Hellevoetsluis bestaan vergelijkbare ideeën met betrekking tot de N57, die ten zuiden van het Quackjeswater het gebied Voornes Duin doorkruist.
Tinte is een mooi, klein lintdorpje te midden van het agrarisch gebied. Het dorp is ontstaan uit bebouwingslinten langs de Lodderlandsdijk, Colinslandsedijk, Kade en Strypsedijk. Op veel plaatsen zijn fraaie doorzichten aanwezig vanaf de weg naar het open agrarisch gebied. Alleen de Weidehof is (meer recent) achter het oude lint in de polder gebouwd. Tinte wordt min of meer in tweeën gedeeld door de Strypsche Wetering die de Kade kruist.
Door de geweldige ligging van Rockanje aan zee, vlakbij het strand, de duinen en bossen en op de overgang naar het fraaie poldergebied met de oude kreek Strype, heeft het dorp een grote aantrekkingskracht op recreanten en toeristen. Rockanje is een badplaats bij uitstek, maar met het accent op rust en natuurschoon. De enorme variatie aan fraaie landschappen maken het dorp echter in de eerste plaats tot een aantrekkelijke plek om te wonen.
Rockanje is ontstaan als lintdorp langs de Middeldijk, Vleerdamsedijk, Molendijk, Dorpsweg en Zeeweg. In de vorige eeuw is het dorp sterk uitgebreid, de polder in. Tegenwoordig beslaat het dorp vrijwel de volledige Polder Oud-Rockanje (ringvormige opwaspolder). Feitelijk ligt Rockanje daarmee niet in maar achter de duinen, in een oude zeekleipolder, een beetje met de rug naar de kust.
Dit komt ook doordat de meeste voorzieningen gesitueerd zijn langs de historische dijklinten aan de noordzijde (polderzijde) van Rockanje. De meeste voorzieningen liggen langs de Dorpsweg en de Raadhuislaan, met een concentratie rondom het Dorpsplein. Het Dorpsplein is onlangs opnieuw ingericht met als doel de aantrekkelijkheid van het centrum te vergroten. Het dorp heeft net als Oostvoorne een lokaal voorzieningencentrum.
Oostvoorne is van origine een karakteristiek ringdorp. Een ringdorp bestaat uit een ring van bebouwing rondom een centraal punt, in Oostvoorne is dit de kerk. Oostvoorne is een zeer aantrekkelijk groen dorp om in te wonen en vormt tegelijk een goede uitvalsbasis voor toeristen die de fraaie omgeving willen verkennen. Vanuit toeristisch-recreatief oogpunt is het dorp strategisch gelegen tussen de natuurlijke kust (strand en duinen), het Oostvoornse en het Brielse Meer en de kleinschalige oude zeekleipolders met de kronkelende dijken en oude kreekstructuren.
Oostvoorne heeft een lokaal voorzieningencentrum, dat bestaat uit twee delen. De meeste voorzieningen zijn langs de Stationsweg gesitueerd, terwijl een kleiner aantal voorzieningen rondom het Dorpsplein is gelegen. De voorzieningen passen binnen het kleinschalige, dorpse karakter van Oostvoorne.
De oude dijkstructuren die de polders begrenzen, worden beplant met streekeigen laanbeplanting. Daarnaast streven we naar verbreding en het meer natuurlijk maken van de (oevers langs de) Sluiswetering, vanaf het Annabos tot aan het Spui (buiten de gemeente). Natuurlijke (riet) oevers maken de voormalige kreek beter herkenbaar in het landschap en vergroten de natuurwaarde van het agrarisch gebied.
De oude zeekleipolders herbergen met kreek de Strype bijzondere natuurwaarden. De kreek is bovendien vanuit het oogpunt van waterberging en vanuit recreatief oogpunt waardevol. Daarom streven we ernaar de Strype als brede natuurlijke zone verder te ontwikkelen in zuidoostelijke richting tot aan het Spui (buiten de gemeentegrens), ten zuidoosten van Tinte. We kijken in het kader van het Krekenproject onder andere samen met de gemeente Brielle en met het waterschap de mogelijkheden.
Hoewel slechts een relatief klein deel van de gemeente Westvoorne uit jonge zeekleipolders bestaat, beslaan ze een groot deel van de zuidkant van Voorne-Putten (bij Nieuwenhoorn, Hellevoetsluis, Oudenhoorn, Zuidland en Hekelingen).
Het gebied bij Helhoek zijn voormalige duinen afgegraven ten behoeve van bollenteelt. Dit zijn de zogenaamde geestgronden, vergelijkbaar met de afgegraven strandvlaktes in de bollenstreek. Hier ligt ook het landgoed Overbosch. Op de overgang naar de polders Westerland en Lodderland liggen de bosrijke landgoederen Kooysight en Kranenhout.
Het Oostvoornse Meer zelf, de duinen in de nabijheid en vooral het Groene Strand aan de zuidzijde herbergen belangrijke natuurwaarden. Het Groene Strand is onderdeel van het Natura2000-gebied Voornes Duin, evenals de Brielse Gatdam.
De aanleg van de A4 door Midden-Delfland en de aanleg van de Blankenburgverbinding bij Rozenburg (geplande ingebruikname: 2022) verbetert de verbindingen met het deel van de Metropoolregio Rotterdam - Den Haag ten noorden van de Nieuwe Waterweg. De verbindingen met Rotterdam-Noord, Delft en Den Haag worden sneller en betrouwbaarder. Hierdoor wordt Westvoorne aantrekkelijker als woongemeente voor mensen die in het noordelijk deel van de Metropoolregio werken.
Het bepalen van de positie van Westvoorne in de regio is een belangrijk uitgangspunt voor de omgevingsvisie. Tegelijkertijd kan die ‘regio’ op verschillende niveaus worden bezien. Westvoorne is één van de vier gemeenten op het eiland Voorne-Putten. Daarnaast is Westvoorne onderdeel van de Metropoolregio Rotterdam-Den Haag en behoren we tot de provincie Zuid-Holland.
Voor de grondgebonden agrarische sector maakt Westvoorne deel uit van de zuidwestelijke delta, waarbij er bijvoorbeeld relaties zijn met Goeree-Overflakkee en de Hoeksche Waard. De glastuinbouwgebieden op Voorne-Putten hebben daarbij echter misschien meer een relatie met de greenport Westland/Oostland, waar ook het dienstverlenend tuinbouwcluster bij Barendrecht/Ridderkerk onder valt. Sommige agrariërs zijn bijna geheel regionaal georiënteerd, voor andere bedrijven zijn ontwikkelingen in Nieuw-Zeeland soms relevanter dan die in Zeeland.
De unieke kwaliteiten van Winterswijk worden voor een deel verklaard door de ligging op de rand van een hooggelegen plateau, dat zich vanuit Duitsland uitstrekt over een klein deel van Oost-Nederland. Door bewegingen in de aardkorst komen in Winterswijk geologische afzettingen dicht aan de oppervlakte, waar deze zich elders in Nederland op grote diepte bevinden. Op het plateau zijn diepe erosiegeulen uitgesleten, wat oorspronkelijk grote hoogteverschillen heeft opgeleverd.
Door de hoogteverschillen is een uitgebreid stelsel aan beken, beekloopjes en sloten aanwezig. Er zijn drie hoofdbeeksystemen: de Groenlose Slinge, Boven Slinge en de Schaarsbeek, elk met veel zijbeken.
Dit jongere ontginningslandschap is echter deels ontgonnen als onderdeel van de Scholtegoederen, waardoor het eveneens flinke bosopstanden kent. Andere delen zijn meer open en iets grootschaliger. Met name aan de randen van de gemeente, zoals bij Meddo liggen grotere, meer open ontginningsgebieden. Tenslotte bestaat een deel van onze gemeente uit (voormalige) moerasgebieden. Hier stagneerde eeuwenlang het water, zodat zich hoogveen ontwikkelde.
Een groot deel van het buitengebied is werkelijk stil te noemen. Met name langs de grotere en meer doorgaande wegen en rond de industrieterreinen ligt het geluidsniveau duidelijk hoger. De wegen met het hoogste geluidsniveau zijn de Misterweg, de Kottenseweg en de Groenloseweg.
Dit is op de schaal van Nederland een hoge kwaliteit. Naast de intrinsieke waarde van duisternis heeft dit ook positieve effecten op de ecologische kwaliteiten in algemene zin en het leefgebied van specifieke soorten zoals vleermuizen, in het bijzonder. In Winterswijk en een zone daar omheen inclusief de Misterweg is de hemelhelderheid iets lager.
Natura 2000 gebieden. Dit zijn gebieden, die het Rijk bij de Europese Commissie heeft aangemeld voor een speciale beschermde status. Het gaat om zeldzame en bijzondere natuurwaarden, die bij nieuwe ontwikkelingen niet mogen worden aangetast. In Winterswijk komen vier Natura 200 gebieden voor: Korenburgerveen, Bekkendelle, Willinks Weust, Wooldse Veen.
Langs de 80 km-delen van Misterweg, Rondweg West, Groenloseweg, Rondweg Zuid en Kottenseweg, plus het deel van de Wooldseweg tussen de Rondweg Zuid en de ontsluiting van het Bedrijvenlandschap Slinge. Deze kunnen functies aan met de grootste verkeersstromen aan.
Langs de 60 km-delen van Wooldseweg, Bataafseweg, Steengroeveweg, Vredenseweg en Meddoseweg. Hier zijn publieksgerichte functie zoals detailhandel, dagrecreatie, sport, evenementen e.d. bespreekbaar als de pieken alleen bij uitzondering hoog zijn en voor de overige tijd binnen de capaciteit van de weg wordt gebleven.
Dit zijn twee voor de hand liggende keuzes. We gaan geen Veluwe worden met metersbrede geasfalteerde fietspaden. We blijven onszelf. En langs alle wegen alleen functies die bij de weg passen. Daar valt verder weinig aan toe te voegen.
We werken lokaal, regionaal en nationaal volop samen om kansen te benutten; kansen voor economische groei en voor versterking van onze bereikbaarheid. Niet voor niets verwelkomen we veel nieuwe inwoners, van binnen en van buiten de regio. Zwolle staat in de schijnwerper. We zijn belangrijk voor de regio en voor Nederland.
Het sturen op de ontwikkeling van het hele Stedelijk Netwerk Nederland, door nieuwe woon- en werklocaties (ook grensoverschrijdend) te koppelen aan (met name OV-)infrastructuur. De groei in het gebied Randstad-Amersfoort- Zwolle-Arnhem-Nijmegen-Brabantse stedenrij is het meest manifest. Deze vraagt om keuzes in een doordachte lange termijn strategie, ook om de groei niet alleen in aantallen maar ook met passende kwaliteit te realiseren. Dat geldt zowel voor de woningen als voor de mobiliteit en leefomgeving”.
Juist op deze ontwikkelingen geeft deze Ontwerp Omgevingsvisie meer richting. Waar mogelijk vragen we onze publieke partners ons daarin te ondersteunen. Denk daarbij aan de Spoorzone, Zwartewater Kwartier of Oosterenk. We zoeken actief naar kansen; bijvoorbeeld via de Woonimpuls, de Regiodeal en de opvolging van de NOVI.
Alleen al vanuit de Randstad verwachten we de komende 5 jaar zo’n 60.000 nieuwe huishoudens in het Oosten. De verhuisstroom uit de Randstad zorgt voor een snelle verstedelijking in onze regio. Er is nog steeds een grote verhuisstroom naar de Randstad, maar dat zijn vooral jonge mensen die geen huis achter laten. De nieuwkomers zijn vooral gezinnen en ouderen die een nieuwe woning zoeken.
Er wordt volop gebouwd én getransformeerd. De verwachting is dat in heel Overijssel ook na 2030 het aantal huishoudens flink groeit. Het is een groeiprovincie, waarbij de sterkste groei in de regio rond Zwolle zal plaatsvinden. De ramingen van het CBS zijn toegenomen. Op de prognosekaarten licht vooral het stedelijk gebied van Zwolle op.
De druk op de woningmarkt is in Zwolle heel groot. Sinds 2017 gaat de groei sneller dan verwacht, met een gemiddelde woningvraag van 1.000 per jaar. We zien hierbij een toenemende vraag naar stedelijk wonen. Ook is er een trek uit de Randstad naar andere grote steden met een goede verbinding over weg en spoor, zoals Zwolle.
De hoeveelheid mobiliteitsbewegingen op nationale schaal groeit. Dat kan leiden tot bereikbaarheidsproblemen in diverse Nederlandse steden, waaronder Zwolle. Op nationaal niveau ontstaan de mobiliteitsproblemen (zowel auto als openbaar vervoer) vooral in de zeshoek Amsterdam-Zwolle- Arnhem-Eindhoven- Breda en Den Haag. Specifiek voor Zwolle is de A28 een knelpunt, zowel in de richting Meppel als Amersfoort.
Tussen de steden Amsterdam, Zwolle, Arnhem-Nijmegen, Eindhoven, Breda, Den Haag-Rotterdam, en Utrecht wordt verder ingezet op intensief aanbod van het openbaar vervoer. Daar waar de groei van het OV systeem tegen capaciteits- en kwaliteitsgrenzen aan loopt, voornamelijk in de (hyper)spits, wordt ingezet op het vergroten van de capaciteit.
De kwetsbare ligging van Zwolle, in de delta van de IJssel en de Vecht, met een open verbinding naar het IJsselmeer, maakt dit extra zichtbaar. In Zwolle kan het water immers van vijf kanten komen: uit de lucht, via de bodem, via de Rijn en IJssel, vanaf het IJsselmeer bij opstuwende wind en tot slot vanuit de Vecht en de Sallandse weteringen.
Hier komen oude en nieuwe kwaliteiten bij elkaar. Voorbeelden zijn het Kraanbolwerk, de opgeknapte Kamperpoort met het Katwolderplein, voetgangersbrug de Tanerij bij de Spiegel, de Weezenlanden en de Bagijneweide. Met deze gebiedsontwikkelingen is de binnenstad definitief over de gracht ‘gebloesemd’. Hierdoor zijn de oude ‘voorsteden’ Kamperpoort, Assendorp en Diezepoort beter verbonden met de historische binnenstad. Zij bieden ook ruimte aan centrumvoorzieningen die aantrekkelijk zijn voor de stad en regio.
De vernieuwing en verjonging van Zwolle ontwikkelt zich van binnen naar buiten. Als schillen rondom de historische binnenstad. StadsKrans (tegen de oude binnenstad aan) , StadsRuit (op afstand van de oude binnenstad, gekoppeld aan de belangrijkste OV- en autoverbindingen van de stad) StadsRand, Groene Gordel (koppeling met het Zwartewater) en Stedelijke ontwikkelzones die onderling verbonden zijn via (langzaam verkeer)-routes, OV-knooppunten maar met elk een eigen identiteit, opgave, dynamiek, dichtheid en betekenis.
Ook qua herinrichting van de openbare ruimte staat nog veel op stapel bijvoorbeeld de Diezerkade en Thomas á Kempisstraat. Om zo de oude voorstad Diezepoort beter te verbinden met de binnenstad. De Thorbeckegracht, het meest door toeristen gefotografeerde deel van Zwolle vraagt om herinrichting zodat ook hier het water en de kades aantrekkelijk worden.
Het nieuwe Zwolle is hier inmiddels ingeburgerd. En de ontwikkelingen staan niet stil. Plannen zijn in voorbereiding aan de Schuttevaerkade, Weezenlanden noord, aan de Burgemeester Drijbersingel (locatie vastgoed Rijksvastgoedbedrijf), Broerenkwartier en Bagijneweide. De Kamperpoort is goed op streek maar nog niet afgerond. Volop kansen om weer nieuwe doelgroepen aan de stad te binden en het centrale stedelijke gebied nog aantrekkelijker en leefbaarder te maken.
Inmiddels dienen zich nieuwe, grotere stedelijke ontwikkelingen aan: Spoorzone, Zwartewaterzone, Zwartewaterallee, Oosterenk. Een nieuw kwadrant op afstand van de binnenstad; met elkaar de Stadsruit.
Zo kan de campus Windesheim door het Engelenpad (een langzaam verkeersverbinding over de IJsselallee) meer onderdeel worden van het centrale centrumgebied en zich daarmee opnieuw positioneren in de stad en de regio. En kan de Zwartewaterallee ter hoogte van Holtenbroek en Aalanden een stadsallee worden, waaraan gewoond, gewerkt en naar school gegaan kan worden. Een verblijfsgebied met stedelijke allure.
Mede dankzij de prachtige tunnels voor fietsers en voetgangers onder de Ceintuurbaan is de Oosterenk al meer onderdeel van de stad. Met een mix aan programma’s en vooral een substantieel deel wonen, wordt de laatste stap gezet en wordt de Westerveldse Aa meer onderdeel van het stedelijk recreatieve gebruik. Wonen met uitzicht op het landschap van de Westerveldse Aa.
De Stadsrand wordt gemarkeerd door een serie bijzondere plekken. Soms ingetogen en rustig als landgoed Zandhove en begraafplaats Kranenburg. Op andere plekken meer publiek als het stadspark het Engelse Werk met de uitspanning en de recreatie bij de Milligerplas met de appartementen aan het water. En aan de A28 het meest uitbundig zoals bij de kantoortorens langs de A28 en het hotel op de Hessenpoort. Deze verzameling van plekken dragen bij aan de beleving en de uitstraling van Zwolle. Bij de ontwikkelingen van nieuwe of transformatie van bestaande plekken als Harculo of bij Stadshagen is de samenhang van de Stads- Rand altijd leidend.
Het gebied Tolhuislanden is nu een open agrarisch landschap, waar de komende jaren diverse opgaven samenkomen. Dit pakken we gebiedsgericht aan. Zo onderzoeken we hoe en of de bestaande werklocatie Hessenpoort kan uitbreiden, waarbij twee zoekrichtingen in beeld zijn, noorderlijk (Tolhuislanden) en oostelijk (Debese).
Voor stadsdeel Noord zijn de grensgebieden de oevers langs het Zwarte Water. Meer functies en activiteiten langs het Zwarte Water verhogen de beleving van de rivier en trekt dan meer mensen aan. De oevers worden voorzien van wandelpaden en openbaar groen. Nu is het er ’s avonds donker en verlaten en niet echt sociaal veilig, straks brandt er licht en zie je mensen wandelen en zitten; het Zwarte Water met zijn oevers als de gedeelde openbare ruimte van Stadshagen en Holtenbroek.
Kansen liggen er ook bij het verbeteren van de samenhang en continue maken van de groene zone tussen de wijkcentra van Stadshagen, Holtenbroek, de Dobbe en het Slingerlandplein in de Diezerpoort. Deze zone kan meer betekenis krijgen in het ondersteunen van het dagelijkse leven van de inwoners van stadsdeel Noord wanneer de programmering op die dagelijkse voorzieningen nog meer focus krijgt als de route voor fietsers en voetgangers sterk verbetert.
De Spoorzone wordt een nieuw stuk stad dat samen met de oude binnenstad het nieuwe centrumgebied definieert. En waar het landschap van de IJssel voelbaar en bereikbaar is. Door een vernieuwd station positioneren Zwolle en de regio zich hier in het OV-netwerk van Nederland. Een innovatiedistrict en creatieve broedplaats. Maar ook de plek voor nieuwe en experimentele woonvormen (3000- 4000 woningen) in een hoog stedelijke setting.
In de nabijheid van de binnenstad (de Stadskrans) moet nieuwe hoogbouw zich verhouden tot de Peperbus en zal het maximaal 35-45m hoog zijn. De Stadsruit, op enige afstand van de binnenstad met projecten zoals, de Spoorzone, Oosterenk, Zwarte Waterallee e.d. biedt kansen voor accenten tot 70m. In de wijken is hoogbouw gekoppeld aan de (hoofd)centra mogelijk tot max 25m.
Daar zit nog een grote opgave voor Zwolle. De straten die nu al de kenmerken van stadsstraten hebben zijn oude landwegen; Assendorperstraat, Vechtstraat, Oude Deventerstraatweg. De Rembrandtlaan is recenter, de Hoogstraat heeft die betekenis verloren. Het ontwerpen van nieuwe stadsstraten lijkt wel opnieuw uitgevonden te moeten worden. In het verleden was het overzichtelijker en meer projectmatig om een winkelcentrum te bouwen dan om condities te scheppen waardoor een interessant lint kan ontstaan.
Anders dan bijvoorbeeld de ring van Enschede, die zich toont als eenheid in beeld en gebruik, kenmerkt de Zwolse buitenring zich door een grote diversiteit.
Mogelijke andere kansrijke locaties voor hubs zijn: Voor de Spoorzone: Hanzeplein, Lurelui, Hanze oost, NS station. Voor Spoorzone, IJsselhallen en Stationswijk: “Willemsknoop”. Voorsterpoort. Knoop Rembrandtlaan – Zwartewaterallee. Wijkcentrum Aa-landen. PEC stadion, Isala Ziekenhuis. Weezenlanden noord. De binnenring wint aan betekenis door het toevoegen van nieuwe stedelijke woon- en werkprogramma’s en mobiliteits hubs.
De potentie van Zwolle moet benut worden om meer (boven)regionale en internationale bedrijvigheid te trekken. Voor deze doelgroep heeft Zwolle met Hessenpoort een unieke positie in de regio. Een mogelijk komst van een railterminal bij Hessenpoort versterkt de positie en ontwikkelpotentie van deze werklocatie. Uitgangspunt is dat Hessenpoort zich ontwikkelt als bovenregionale werklocatie. Voorst, de Vrolijkheid en Marslanden zijn gemengde werkgebieden met een regionaal profiel, die door hun binnenstedelijke ligging ook aantrekkelijk zijn voor de vorming van (innovatie)clusters. Voorst heeft een bijzondere positie vanwege ligging bij de A28 en de aanwezigheid van een haven.
De zeer waardevolle landschappen zijn het Nationaal Landschap IJsseldelta, de IJsselvallei, het Vechtdal, het parklandschappen Herfte/Wijthmen, Zandhove en het Engelse Werk. Nationaal Landschap IJsseldelta: het nationaal Landschap IJsseldelta strekt zich uit over drie gemeente, namelijk Kampen, Zwartewaterland en Zwolle. De polder Mastenbroek maakt hier onderdeel van uit en ligt binnen de gemeente Zwolle.
Het Vechtdal is ook een toeristische ader van Zwolle tot Hardenberg en verder Duitsland in. Parklandschappen Herfte Wijthmen, Zandhove en het Engelse Werk: Dit zijn landschappen die vrijwel volledig getransformeerd zijn naar een groenfunctie voor de stad.
Radiaalgericht vanuit het centrum doorlopend tot in het ommeland, zijn vier groenblauwe dragers dermate beeldbepalend voor Zwolle, dat deze herstel en/of versterking verdienen: de Groene Vinger Almelose Kanaal – Park De Weezenlanden – Binnenstad; de Groene Vinger Rode Torenplein – Zwarte Water, overgaand in de groene drager gevormd door Twistvlietpark – Oude Weteringzone Stadshagen; de groenblauwe scheg vanuit Het Engelse Werk met de Willemsvaart, die vroeger vanuit de IJssel via het huidige Eekhoutpark uitmondde in de Stadsgracht; de groenblauwe drager, waarin de Nieuwe Vecht is gelegen, die komend vanuit de Turfmarkt via het stadion Oosterenk doorloopt richting Berkum en de Overijsselse Vecht.
De Weteringen in de gemeente Zwolle – het zogenaamde regionaal watersysteem – hebben een eigen beschermingsniveau en regionale normen en dijken. Deze normering is niet meer in verhouding tot de optredende schade en slachtoffers in Zwolle. Dit tegen het licht van de groei van Zwolle. Het huidige regionale watersysteem loopt in de nabije toekomst tegen haar grenzen aan. Een overstroming kan vergaande gevolgen en een ontwrichtende werking hebben in een groot deel van Zwolle-Zuid en Oost.
Deze gebieden kennen relatief veel verstening en hebben een minder goede aansluiting op het watersysteem. Dit zijn Diezepoort, Assendorp & Stationsbuurt, Berkum, Wipstrik, Kamperpoort, Marslanden en Voorst. In deze gebieden neemt de gemeente het initiatief om de sponswerking en het groenblauwe netwerk te versterken door samen met inwoners en bedrijven meerdere maatregelen versneld uit te voeren. Bij de overige gebieden in Zwolle nemen we klimaatadaptieve maatregelen als vanzelfsprekend mee als het ‘nieuwe normaal’.
Rondom het bedrijventerrein Voorst , Hessenpoort en de Marslanden ligt een geluidzone. Deze geluidzones blijven behouden. De geluidzone in de Spoorzone rondom Wartsila zal op termijn worden aangepast om de gewenste ontwikkeling van de Spoorzone mogelijk te maken.
Ook met de (vracht)auto is Zwolle zeer goed bereikbaar. Zwolle is één van de best bereikbare steden in Nederland met de (vracht) auto door de ligging als scharnierpunt van auto(snel)wegen tussen de Randstad en Noord- en Oost Nederland. Dit maakt Zwolle een aantrekkelijke vestigingsplaats voor bedrijven in de logistiek en distributie maar ook voor diensten en onderwijs.
De weg is een belangrijke verbindingsas tussen de randstad en Noord-Nederland en een belangrijke poort naar de stad en de Regio Zwolle voor vrachtverkeer. Dit geldt ook voor de verbindingen naar het oosten (N35) en het westen (N50 en de N23) van Zwolle. Op het gebied van mobiliteit is de positie van Zwolle kwetsbaar. De IJssel heeft Zwolle veel te bieden, maar vormt tegelijkertijd ook een barrière. Een incident ter hoogte van de IJssel op de A28, of het spoor zorgt ervoor dat niet alleen Zwolle, maar ook een groot deel van Noordoost-Nederland niet, of slecht bereikbaar is. Voor autoverkeer ligt de eerst volgende noordelijke verbinding over de IJssel hemelsbreed 15 km verderop (N50) en richting het zuiden is dit 30 km.
Zwolle is een belangrijk scharnierpunt voor verkeer, zowel via het water, de weg, het fietspad en het spoor. De centrale ligging en goede infrastructuur zorgen ervoor dat Amsterdam, Utrecht, Nijmegen, Groningen, maar ook Duitsland in ongeveer een uur per auto of trein te bereiken zijn. Ook richting de regio is Zwolle goed ontsloten. Het goede (regionale) spoornetwerk zorgt ervoor dat de meeste kernen binnen de regio in iets meer dan een kwartier te bereiken zijn. In minder dan 30 minuten vanaf Zwolle sta je ook in Hardenberg of Hoogeveen.
In het OV Toekomstbeeld 2040 is Zwolle als een van de hoekpunten opgenomen in het ‘rondje-Nederland’ waar het openbaar vervoer vaak & snel moet gaan rijden. Dit betekent regelmatige verbindingen richting onder andere Amsterdam, Utrecht en Arnhem-Nijmegen. Deze ontwikkeling zorgt ervoor dat Zwolle nog interessanter wordt als vestigingsplaats voor mensen die in de Randstad of de regio werken.
In Europees (Euregio-)verband wordt onderzoek gedaan naar de verbetering van het spoortraject Zwolle – Münster. Deze doorgaande spoorlijn draagt verder bij aan de OV-netwerkfunctie die Zwolle nu al heeft. Het regionale Blauwnet zorgt ervoor dat Zwolle ook regionaal goed ontsloten is per trein richting Kampen, Emmen en Enschede. Hierdoor zijn kernen zoals Dalfsen, Ommen, Hardenberg en Raalte goed met elkaar en Zwolle verbonden.
Met opening van Station Stadshagen is de nieuwste wijk nu ook goed bereikbaar per trein. Onderzocht moet worden of er als gevolg van de verdere groei van de stad en regio in de toekomst er behoefte is aan een regionale spoorterminal in Hessenpoort als duurzaam alternatief voor goederenvervoer.
Uit onderzoek blijkt dat er kansen zijn voor het ontwikkelen van geothermie aan de noordkant van Zwolle . Daarmee kan een goede bijdrage geleverd worden aan de warmtevraag. De diepe ondergrond ter hoogte van het Zwarte Water, tussen Dijklanden (zijde Aa-Landen) en de Stadskolk (zijde Stadshagen), blijkt geschikt voor het winnen van (duurzame) aardwarmte. Als onderdeel van het onderzoek naar de haalbaarheid van geothermie is ook onderzocht wat in Zwolle-Noord een geschikte plek is voor de bovengrondse installatie van de geothermiebron.
Dit is het centrumgebied van de stad Zwolle (binnenstad, schil om de binnenstad, Zwartewaterkwartier, onderwijscampus Windesheim, Spoorzone en Hanzeland) met een stedelijke sfeer en een functie voor de hele stad en regio.
Het streven is om de dynamiek van de binnenstad verder uit te breiden naar de schil daaromheen, het Zwartewaterkwartier, delen van Voorsterpoort, de Spoorzone, Hanzeland en de campus Windesheim. Dit door de intensiteit en diversiteit aan functies te verhogen. Het gebied kent een hoge kwaliteit van de buitenruimte met het accent op langzaam verkeer. Veel transformatiegebieden liggen in het dynamisch centrum van Zwolle.
Samen vormen zij één vergroot centrum waardoor uitwisseling van functies mogelijk is. Zo is onderwijs nu ook aanwezig in de Binnenstad en zal cultuur ook een plek kunnen krijgen in de Spoorzone. De aanloopstraten/gebieden Diezepoort en Assendorperstraat hebben ook een belangrijke winkelfunctie voor Zwolle, in samenhang met de binnenstad.
Het stedelijk gebied van Zwolle zijn de buurten ten Noord oosten van het centrum van Zwolle (Dieze Oost, Indische buurt, Pierik en Wipstrik, Floresstraat). Het gebied kenmerkt zich door stedelijk wonen met dynamiek om de hoek. Het woonmilieu is onderscheidend in de regio, is het meest divers in Zwolle en voorziet in een grote behoefte.
Suburbane gebieden kennen vooral een woonfunctie, met voornamelijk grondgebonden woningen. In Zwolle spreken we dan over de woonwijken Zwolle Zuid, Stadshagen, Westenholte, Holtenbroek Aa-landen en Berkum. De verschillende wijken onderscheiden zich in de stedenbouwkundige opzet, omdat ze in verschillende periodes zijn gerealiseerd met de ontwerpprincipes die toen golden. Er zijn voorzieningen aanwezig (winkels, scholen, sociaal culturele voorzieningen).
Verbindingen naar het fraaie Zwolse buitengebied in stand houden en waar mogelijk versterken. Bijvoorbeeld door het ontwikkelen van een recreatieve verbinding tussen de Stadshagen en de IJssel. Voor Berkum is het van belang sociaal veilige fietsverbindingen met Zwolle te behouden;
Binnen de gemeente Zwolle liggen twee kleine kernen namelijk Windesheim (404 inwoners) en Wijthmen (629 inwoners). Voor de kernen geldt dat we inzetten op behoud en versterken van de toekomstbestendigheid ervan.
Nieuwe dorpsstraat: door de realisatie van de nieuwe N35 verliest de infrastructuur door Wijthmen voor een zeer groot deel haar functie als provinciale weg. Dit ook in combinatie met de omlegging van de Kroesenallee naar de oostkant van Wijthmen. Deze ingrepen vragen om een herprofilering van de oude N35 en de Kroesenallee.
Op bedrijventerrein Voorst zien we een mix van maakindustrie, maar ook groothandel, zakelijke dienstverlening, media & ict bedrijven, enzovoort. Het is het enige bedrijventerrein van Zwolle met een eigen waterverbinding, via de Spooldersluis, rechtstreeks naar de IJssel. We zien in principe geen ruimte voor detailhandel op Voorst.
Marslanden is één van de grootste bedrijventerreinen van Zwolle en van Overijssel. Het is een gemengd bedrijventerrein waar zowel productiebedrijven gevestigd zijn, grootschalige detailhandel, zakelijke dienstverlening, de autobranche, maar ook ambachtelijke bedrijven. In de toekomst willen we in principe geen nieuwe mogelijkheden voor detailhandel creëren of verdere uitbreiding toestaan. Hiervoor is Voorsterpoort de aangewezen locatie. Ook voor leisure zien we in principe geen ruimte op Marslanden.
Wijthmen ligt bijvoorbeeld tegen het Kerspelbos en de Wijthemerplas. - Werklocaties: Op diverse bedrijventerreinen zijn gebieden (o.a. onsluitingswegen) die onderdeel uitmaken van de stedelijke hoofdgroenstructuur, waar bijzondere natuurwaarden voorkomen. Denk aan de Kievietsbloem op Marslanden en de droge schrale graslanden waar het Locomotiefje voorkomt;
Bijzondere aanduiding binnen het gemengd landelijk gebied is het multifunctioneel waterlandschap. Het betreft hier het gebied tussen de Vecht en de IJssel, nabij de weteringen die door het Zwolse buitengebied lopen. Om nadelige effecten te voorkomen van wateroverlast in de stad zien we kansen in het buitengebied van Zwolle om het overtollige water op een slimme manier om de stad heen te leiden.
In het buitengebied van Zwolle liggen een aantal kleine buurtschappen, namelijk Oldeneel, Harculo, Hoog Zuthem, Herfte, Veldhoek, Zalné, Genne, Langenholte en Spoolde. Het betreft hier veelal een kleinschalige clustering van woningen in het Zwolse buitengebied.
In Zwolle is dit grotendeels geconcentreerd in de uiterwaarden van de IJssel, het Zwarte Water en de Vecht. Er liggen ook belangrijke natuurgebieden in de Ruiten, in de Molenpolder en bij Soeslo en Windesheim. Landschapsbehoud is naast natuurbehoud een belangrijke doelstelling. Bestaande natuurgebieden worden grotendeels beheerd door Staatsbosbeheer, Landschap Overijssel en Natuurmonumenten.
De Vechtcorridor ligt aan de toevalsweg naar de drukke toeristische regio: “Het Vechtdal”. De Vechtcorridor wordt begrensd door Rijksweg A28, Hessenpoort I+II, de spoorlijn naar Meppel-Groningen en de Overijsselsche Vecht, met uitzondering van het tracé van de nieuwe N340. De N340 wordt verlegd, waardoor de bestaande Hessenweg een ander profiel krijgt. De verlegging bieden kansen voor het aantrekkelijker maken van de Vechtcorridor als groene entree tot het Vechtdal.
Mede afhankelijk van ligging in het landschap en het netwerk, hebben alle kernen hun eigen ontwikkeling doorgemaakt. De elf kernen van Overbetuwe kennen nu dan ook allemaal hun eigen dynamiek. Tussen Arnhem en Nijmegen is ten oosten van de ‘overgangszone’ sprake van een intermedair gebied dat intensiever (ook regionaal) gebruikt wordt en waar veranderingen zich sneller opvolgen. Het westelijk deel van de gemeente is een gebied met meer een landelijke functie. Dit deel is ook aan veranderingen onderhevig, zij het dat deze een andere dynamiek en meer lokale schaal kennen.
Bij verschillende kernen liggen aantrekkelijke bedrijventerreinen, direct gelegen aan en bereikbaar via de snelwegen (A15, A50 en A325). Er bestaat een grote diversiteit aan regionale en lokale bedrijventerreinen, voornamelijk gericht op het MKB (midden- en kleinbedrijf). De variëteit uit zich in de verschillende karakteristieken, afhankelijk van grootte en leeftijd. Soms klein en lokaal, zoals St. Walburg bij Zetten. Soms groot en regionaal, zoals Park15 gelegen bij Knoop 38 als hotspot aan de logistieke corridor langs belangrijke infrastructuur van snelweg en Betuweroute.
Overbetuwe is verbonden met de regio en heeft met bovenstaande kernwaarden een duidelijk eigen en onderscheidend gezicht. Overbetuwe ligt centraal, als actieve middelgrote gemeente tussen de steden Arnhem, Nijmegen en Wageningen.
We onderscheiden in Overbetuwe zeven deelgebieden met verschillende ontwikkelmogelijkheden. De ambities per deelgebied – die we nastreven bij het samen beheren en ontwikkelen van het deelgebied – beschrijven we hieronder.
Vanaf 2009 hanteren we een clustering van grootschalige vormen van energieopwekking. In de zone rondom de A15 en Betuweroute ontstaat een energielandschap waar in verschillende projecten (met windturbines en zonneweides) ruim 500 TJ aan duurzame stroom gaat worden opgewekt. Meer dan de energievraag van alle gezinnen in Overbetuwe, en in lijn met de tussendoelen voor 2020 en 2023 die we in de ‘Routekaart Duurzaamheid’ hanteren.
Op knooppunten verbinden we verschillende vormen van vervoer. Rondom station Elst en Zetten-Andelst zien we daarvoor de grootste potentie. We werken hier aan een betere ketenmobiliteit, met mogelijkheden voor aanvullende functies (bijvoorbeeld maatschappelijke voorzieningen, wonen, werken en parkeren).
Uitgebreid voorzieningenaanbod: Elst biedt (tussen Arnhem en Nijmegen) voorzieningen met een regionale functie. Zetten heeft (aan de westzijde) een subregionale functie met relaties naar dorpen in de regio Rivierenland, richting Tiel.
Dagelijks voorzieningenaanbod: Op lokaal niveau zijn in Herveld- Andelst, Driel, Oosterhout, Heteren en Valburg dagelijkse boodschappen mogelijk, in of nabij het dorpscentrum waar ook andere voorzieningen aanwezig zijn (denk aan het dorpshuis).
Beperkt voorzieningenaanbod: Hemmen, Randwijk, Slijk-Ewijk en Homoet. Voor dagelijkse voorzieningen kunnen inwoners terecht in nabijgelegen kernen.
De gemeente Renswoude staat naast het mooie dorp met haar cultuurhistorische elementen zoals het kasteel en de Koepelkerk ook bekend om haar mooie en rustgevende buitengebied met de beken, de Grebbelinie, het schilderachtige Kampenlandschap, het Coulissenlandschap en de Emminkhuizerberg. Dit zijn allemaal waarden waar de inwoners, maar ook wij als gemeente veel om geven en die wij graag in stand willen houden.
Allemaal vraagstukken waar de inwoners van Renswoude graag zelf invloed op willen uitoefenen. Dat is tot slot een van de belangrijkste kenmer-ken: Renswoude wil een zelf-standige en zelfsturende ge-meenschap zijn. De promo-tiecampagne “Renswoude, zo doen we dat!” toont ook de eigenzinnigheid van ons dorp.
Daarnaast gaat onze aandacht uit naar de ontsluiting van de woongebieden binnen Renswoude en vinden wij het belangrijk dat er een goede openbaar vervoer-verbinding is voor onze inwoners. Naast de busverbinding is ook behoud van intercitystation Veenendaal-De Klomp daar een onderdeel van.
Door ons buitengebied loopt een aantal belangrijke verbindingswe-gen zoals de provinciale weg en de Barneveldsestraat. Deze wegen staan onder druk en verdienen zoals reeds gezegd onze speciale aandacht. Het onderzoeken van een rondweg behoort hierbij tot één van de mogelijke oplossingen.
Al in gang gezette ontwikkelingen, zoals bedrijventerrein Kleine Hoeven en de woningbouwlocaties bij de kernen, worden onverminderd doorgezet. Gebiedsontwikkelingen en transities van bestaande locaties bieden nieuwe kansen, passend binnen het Kempisch landschap. Qua infrastructuur is er de nadrukkelijke wens om de rondwegstructuur rond Reusel door te zetten en een verbeterde verbinding te maken met de E34 (Eindhoven-Antwerpen).
Hierdoor ontstonden grote arealen bos, waaronder Landgoed de Utrecht. Ook vonden op de woeste gronden grootschalige agrarische ontginningen plaats, mede dankzij de intrede van de kunstmest en een betere waterbeheersing. Deze jonge heideontginningen zijn grootschalig verkaveld, met rechthoekige percelen. Eind 19e eeuw werd een tramspoor aangelegd tussen Eindhoven en Reusel, dat aansloot op het Belgische spoor naar Turnhout en dat nieuwe ontwikkelingen met zich meebracht. De belangrijkste groei heeft zich in de Kempen geconcentreerd langs de nieuwe oost-west verbinding.
Het zwaartepunt van de economie verschuift steeds verder naar de stedelijke regio van Eindhoven. Brainport is inmiddels een bekend begrip, niet alleen in de regio, maar ook in Nederland, Europa en zelfs op wereldniveau. Reusel-De Mierden ligt weliswaar relatief ver van het zwaartepunt, maar behoort wel degelijk tot de Brainportregio. Enkele bedrijven in Reusel-De Mierden behoren tot de wereldtop als gevolg van hun innovatiekracht, passend bij Brainport. Reusel-De Mierden biedt ook ruimte als woon- en leefgemeenschap voor degenen die in de Brainportregio (komen) werken of er gewerkt hebben.
Daar waar er vroeger vele buurtschappen waren, ligt het accent nu op vier kernen: Reusel, Hooge Mierde, Lage Mierde en Hulsel. Deze vier kernen hebben elk een eigen voorzieningenniveau dat in ieder geval bestaat uit een school, een sportpark en een centrale ontmoetingsruimte. Reusel is uitgegroeid tot de grootste kern met meerdere winkels en diverse maatschappelijke voorzieningen.
De ligging aan de staatsgrens biedt zowel kansen als bedreigingen. In ruimtelijk opzicht maakt Reusel-De Mierden deel uit van de Kempen, een streek die deels in Noord-Brabant, maar voor een belangrijk deel in Vlaanderen ligt. Op Europees niveau een prachtige eenheid om op de kaart te zetten.
De provinciale weg gaat nog steeds door de kern Reusel en sluit in België aan op een route die niet (meer) opengesteld is voor vrachtverkeer. Een verlegging van de provinciale weg met een aansluiting op de E34 past beter bij de huidige mobiliteitsbehoefte.
In de andere kernen speelt op een andere schaal een zelfde soort knelpunt. De pleinen in de dorpskernen zijn veelal parkeerarealen en niet ingericht als verblijfs- en ontmoetingsruimte. Dit geldt voor het Myrthaplein in Hooge Mierde, het Dorpsplein in Lage Mierde en voor het centrumgebied van Hulsel. De gewenste herinrichting wordt bemoeilijkt door de transportbewegingen van grotere bedrijven die nu door de dorpen leiden.
De gebieden met primaat landbouw verdienen in ieder geval een ontsluiting die geschikt is voor zwaar verkeer. Voor het gebied ten zuiden van Hooge Mierde is een directe verbinding mogelijk naar de rotonde op de N269. Voor het gebied ten zuidoosten van Reusel is een koppeling met de ontsluiting van de bedrijventerreinen Kleine Hoeven logisch.
Het gebied ten zuiden van Reusel verdient een aansluiting op de rotonde op de N284. Een doortrekking van de rondweg in zuidelijke richting biedt dan ook de gelegenheid voor een rechtstreekse verbinding met de E34. Deze route is op een hoger schaalniveau van betekenis in de structuur van de Brainportregio en in de verbinding tussen de Brabantse stedenrij (Tilburg) en Vlaanderen/Brussel.
Het gebied tussen de dorpen Reusel, Hooge Mierde en Hulsel (met de werktitel Nieuw-Molenheide) wordt daarbij ingezet als een nieuw bos- en heidegebied met mogelijkheden voor bijzondere ontwikkelingen op het gebied van wonen, werken, zorg, sport en recreatie. Dit kan bijvoorbeeld in de vorm van nieuwe landgoederen worden gerealiseerd.
Die aantrekkelijkheid kan verder worden vergroot door een herinrichting van het Myrthaplein tot echt dorpsplein en ontmoetingsruimte. Door een herstel van de ruimtelijke verbinding tussen Kerkstraat, Torendreef en kerk ontstaat weer een natuurlijk geheel. De ingreep om van het Myrthaplein vooral een parkeerplaats te maken is achterhaald en wordt weer deels ongedaan gemaakt.
Wil de verbinding tussen Reusel, de N284 en de E34 zo verbeteren dat concentraties van agrarisch-industriële bedrijvigheid en de bedrijventerreinen Kleine Hoeven en De Lange Voren ontsloten worden op de hoofdwegenstructuur, zonder de dorpen met transport te belasten.
Biedt in het tussengebied tussen de dorpen Reusel, Hulsel en Hooge Mierde ruimte voor de ontwikkeling van een bos- en heidegebied met mogelijkheden voor bijzondere vormen van landschappelijk wonen, werken, zorg, sport en recreatie.
Op bovenregionaal schaalniveau, ligt Ridderkerk net aan de rand van de Randstad. Vanuit stedelijk perspectief gezien tussen de dichtbevolkte regio Rotterdam en de regio Drechtsteden en vanuit landschappelijk perspectief gezien precies op de grens van het Groene Hart en de Alblasserwaard richting De Biesbosch, de Hoeksche Waard en Zeeland. Bij dat landschap hoort ook de aanwezigheid van de rivieren: de Waal, de Noord en de Maas.
Deze ligging heeft sterk de groei van Ridderkerk bepaald. Door de ligging aan het water en nabij het stedelijk gebied van havenstad Rotterdam, heeft Ridderkerk mede met de watergebonden bedrijvigheid mee kunnen liften op de groei van de haven. Veel mensen die in Rotterdam werkten (en nog steeds werken), zijn gaan wonen in het groenere, ruimer opgezette en betaalbare Ridderkerk.
Aan de andere kant heeft Ridderkerk door de ligging tussen de Alblasserwaard, het Groene Hart, de Hoeksche Waard en Zeeland ook het voordeel van een nabijgelegen recreatief gebied: fietsen en wandelen kan in de omgeving en ook het strand is niet ver weg. Deze hoofdsnelwegen brengen ook overlast met zich mee voor de inwoners van Ridderkerk.
De keerzijde van de medaille is dat Ridderkerk door de ligging en de druk vanuit het omliggend stedelijk gebied sterk gegroeid is en de druk van het stedelijk gebied continu voelbaar is. De aanwezigheid van de snelwegen A16 en A15 zijn hier de meest duidelijke voorbeelden van.
Nabij het kruispunt van de Lagendijk en de Ringdijk ligt het dorp Ridderkerk. De kernen van Slikkerveer en Bolnes zijn zichtbaar en langs de Pruimendijk liggen de bebouwingslinten van Rijsoord en Oostendam. Verder vallen op: de rivieren, het uitgestrekte en ‘lege’ polderland, de loop van de Ringdijk die halverwege de Noord een halve cirkelvorm heeft en een groot gebied buitendijks laat en de Lagendijk die de polder Reijerwaard in twee stukken heeft verdeeld.
In 1950 is de bebouwing enigszins toegenomen met name in Bolnes en Slikkerveer. Dat is mede een gevolg van de toename aan economische activiteiten langs de rivieren. Verder is de nieuwe weg van Rotterdam naar Dordrecht opvallend. De oude weg van Rotterdam naar Dordrecht, via de Pascalweg en de Pruimendijk, staat ook prominent op de kaart. Goed is te zien dat de Verbindingsweg een kortere verbinding maakte tussen de oude weg naar Dordrecht, en de nieuwe weg die later zou uitgroeien tot Rijksweg (A16).
De brug over de Noord is zichtbaar evenals de Rijksweg A15 naar Gorinchem, die in het westen met een ongelijkvloers kruispunt aansluit op de Rijksweg naar Dordrecht. Deze wegen en hun kruisingen hebben Ridderkerk als het grootste verkeersknooppunt van Nederland bekend gemaakt (de Ridderster). Ten westen van Ridderkerk en Slikkerveer zien we al enkele omvangrijke uitbreidingen met woonwijken.
De kaart laat een forse toename van de bebouwing zien. Aan het eind van de jaren zestig is de woningbouw productie sterk toegenomen. Ook Ridderkerk heeft een flink deel van de bevolkingsgroei binnen haar grenzen opgenomen. We zien vooral een uitbreiding van de woningbouw in het westen van Ridderkerk, tussen Lagendijk en Kerkweg en ten oosten van de Kerkweg. Verder zijn ook de westelijke uitbreidingen van Slikkerveer opmerkelijk met lange, rechte straten in de richting van de poldersloten, en de groei van Bolnes.
De bouw van de Van Brienenoordbrug kwam in 1965 gereed en transformeerde de Rijksweg naar Dordrecht tot een belangrijke noord-zuid ader in het nationale wegenplan. Verder is ook het zuidelijk deel van de ‘ruit’ rond Rotterdam al te zien en de geprojecteerde A38.
1985 is de Rotterdamse weg aangelegd. Daarmee werden de woonwijken die in de jaren zestig en zeventig tot stand kwamen ook onderling verbonden. Tot dan toe werd het interlokale verkeer vooral over de dijken en polderwegen afgewikkeld. Het tracé van de nieuwe weg is vanaf IJsselmonde op enige afstand van de dorpskernen van Ridderkerk gelegd (daar waar nog ruimte was) en aangesloten op de A15 ten noorden van Hendrik-Ido-Ambacht. De weg kruist de Ringdijk en maakt de verdere ontwikkeling van Donkersloot als omvangrijk bedrijventerrein mogelijk. De wijk Drievliet ontstaat in deze periode.
De wijken van Ridderkerk, veelal ontstaan als dorpen, zijn een absolute kernwaarde van Ridderkerk. Veel mensen waarderen vooral de identiteit die de verschillende wijken kenmerkt: Slikkerveer met zijn typerende woningen uit de jaren ’30, Rijsoord en Oostendam als typische dijkdorpen, Bolnes met de nog steeds aanwezige historische watergerelateerde bedrijvigheid en het centrum van Ridderkerk, centraal gelegen in de gemeente. De sociale cohesie binnen de wijken is sterk. Dat uit zich in een sterk en hecht verenigingsleven en het feit dat nieuwe bewoners niet kiezen voor Ridderkerk, maar specifiek willen wonen in één van de wijken. De wijken Bolnes, Slikkerveer en Drievliet hebben een levendig wijkwinkelcentrum.
De aanwezigheid van een rijke, stevige, groene infrastructuur, die de rand van Ridderkerk in een groene jas hult en de woon- en werkgebieden dooradert, is een belangrijke kernwaarde om te behouden en te versterken. Deze groene gebieden en het water dienen als buffer tegen de verstedelijkingsdruk van de regio Rotterdam en de regio Drechtsteden. Daarnaast dragen de groene gebieden en het water bij aan een aantrekkelijke gemeente om in te wonen, werken en recreëren en een aantrekkelijk leefklimaat.
De ‘groen-blauwe kraag’ van Ridderkerk is samengesteld uit de bestaande grotere groengebieden Oosterpark, Reyerpark, Donckse Bos en Donckse velden, de Gorzen, de Grienden en het Waalbos en uit de rivieren de Noord, de Nieuwe Maas en de Waal. Recent heeft de nieuwe inrichting van de Crezéepolder als getijdepark die groene omhulling versterkt.
Door te profiteren van de ligging tussen het stedelijk netwerk van de regio Rijnmond en de Drechtsteden en het landschappelijk netwerk van de Krimpenerwaard, Alblasserwaard, Biesbosch en Hoeksche Waard en in te zetten op haar eigen identiteit, is en blijft Ridderkerk een aantrekkelijke gemeente om in te wonen, te werken en te recreëren. Na jaren van ontwikkeling en groei, is nu het moment om in te zetten op het behouden en verbeteren van de kwaliteit van de leefomgeving
In de huidige situatie is de dorpsring met een kruispunt vanuit het oosten bereikbaar (Donkerslootweg) en met twee kruisingen vanuit het westen (Populierenlaan en tunnel Sportlaan). Te overwegen is de kruising Populierenlaan als belangrijke route naar het centrum eruit te halen en bijvoorbeeld de tunnel aan de Sportlaan te vervangen door een kruising op maaiveld.
De dorpsring is niet overal volgens eenzelfde principe ingericht. De toegangswegen of ‘inprikkers’ die vanaf de dorpsring naar het centrum voeren, zoals de Geerlaan, de Jan Luykenstraat en de Koninginneweg, kunnen zich daardoor onvoldoende onderscheiden van de overige straten. Uitgangspunt voor de inrichting van de dorpsring is dat het wegprofiel, de vormgeving, het materiaalgebruik en de beplanting van deze verkeersstructuur voor alle wegvakken hetzelfde is.
De Ringdijk, die langs het centrum van Ridderkerk voert en vroeger de Enigendijk werd genoemd, maakt samen met de gebouwen rondom de Singelkerk deel uit van de belangrijkste cultuurhistorische en landschappelijke erfenis van Ridderkerk. De St. Jorisstraat legt de verbinding tussen het winkelcentrum en de Ringdijk. In deze smalle straat die langs de bebouwing en ringgracht van de Singelkerk loopt, heeft het autoverkeer nog alle prioriteit.
Wie Ridderkerk over de Rotterdamseweg benadert, ervaart dat de toegangen tot het dorp en de dorpskernen van Bolnes en Slikkerveer erg op elkaar lijken. Het zijn functioneel ingerichte kruisingen die weinig of niets meedelen over de dorpskernen. De kruispunten zijn ook niet van elkaar te onderscheiden. Wat ontbreekt is een punt van herkenning, een oriëntatiemogelijkheid.
We zetten in op het verbeteren van de samenhang van de grotere groengebieden. Zo is de samenhang tussen de Gorzen en de Crezéepolder nog onvoldoende en zijn de groene verbindingen tussen het Oosterpark en het westelijk gelegen Reijerpark vaak onderbroken. Nadruk ligt ook op de verbinding tussen het Reijerpark, Bolnes-Zuid en de Donckse Velden, zodat hier een steviger en aaneengesloten groene structuur ontstaat, die aantrekkelijk is voor fietsers en wandelaars.
Ridderkerk heeft vanaf het water gezien twee heel verschillende gezichten. Langs de oevers van de Nieuwe Maas en de Noord zie je in enkele gevallen nog de overblijfselen van de scheepsbouwindustrie. De oevers van de Waal boden van oudsher ruimte aan de landbouw (vlas) en de kleinschalige fruitteelt. Beide oevers zijn lang niet altijd toegankelijk. De oevers van de Noord en Nieuwe Maas zijn in enkele gevallen bezet door niet-watergebonden bedrijven die een recreatief gebruik verhinderen. Langs de Waal is veel bebouwing te vinden, waardoor de rivier vanaf het land verscholen ligt achter die bebouwing.
De Blaak loopt vanaf de Rijksstraatweg bij ’t Zwaantje naar de Ringdijk en had met een sluis een afwatering op de buitendijks gelegen gronden. Langs de Rembrandtweg is het een langgerekt stadspark dat tot aan het winkelcentrum doorloopt. Achter het Koningsplein loopt het water door tot de Ringdijk. Een kunstwerk of markering over het Koningsplein, passend bij de inrichtingskwaliteit aldaar, accentueert de historische waterloop en betekenis en verrijkt de inrichting van het plein.
Ridderkerk heeft binnen haar grondgebied een aantal bedrijventerreinen: Cornelisland, Nieuw-Reijerwaard, Verenambacht en Donkersloot. Cornelisland bevindt zich nog in de ontwikkelingsfase; op de uitgegeven terreinen vinden tal van bouwactiviteiten plaats. Het gehele terrein wordt ontwikkeld als een gemengd bedrijventerrein waarop diverse bedrijfsactiviteiten kunnen plaatsvinden. De komende jaren wordt bedrijventerrein Nieuw-Reijerwaard verder uitgegeven.
Het terrein richt zich exclusief op versterking van het bestaande agro vers foodcluster op Verenambacht en Barendrecht-Oost. Nieuw-Reijerwaard moet bij uitstek een innovatief en duurzaam bedrijventerrein worden. Donkersloot ligt in het hart van Ridderkerk en is het oudste bedrijventerrein; reden waarom dat gebied extra aandacht krijgt.
Bedrijven kijken naar de meest aantrekkelijke locaties wereldwijd. Dit is de netwerksamenleving waarin we als Sittard- Geleen opereren en onze koers moeten bepalen. De aantrekkelijkheid van onze netwerken bepaalt mede de aantrekkelijkheid van Sittard-Geleen.
Sittard-Geleen telt met de chemie en de automotive twee economische pijlers die rechtstreeks op het (inter)nationale niveau functioneren. Beide hebben zich genesteld in Sittard-Geleen door de historische ontwikkeling ter plaatse. Inmiddels hebben ze een steeds sterkere (inter)nationale dimensie gekregen, waardoor niet alleen deze uitgangssituatie belangrijk is, maar ook de blijvende aantrekkelijkheid van Sittard-Geleen (als onderdeel van de regio) als vestigingslocatie, evenals het regime van Nederlandse regels (zoals de koepelvergunning bij de Chemelotsite, maar ook de regelgeving rond duurzaamheid) en financiële mogelijkheden.
De Brightlands Chemelot Campus verbindt met onderwijs en onderzoek innovatie aan de productie die op de site geleverd wordt. Ook de campus functioneert op internationaal niveau, in nauwe verbinding met de Universiteit Maastricht, Zuyd Hogeschool en de RWTH in Aken. De combinatie van de campus, de bedrijven op de site en het lokale mkb leidt tot kennisverwerking en valorisatie.
De eerste daarvan is de uitstekende ontsluiting van Sittard-Geleen als logistiek knooppunt, waardoor de aanvoer van grondstoffen en afvoer van producten eenvoudig te realiseren is. Sittard-Geleen is met het spoor, de snelwegen en de binnenhavens in Holtum- Noord en Stein multimodaal ontsloten. Via de havens is er een rechtstreekse verbinding met de mainport in Rotterdam. De Chemelotsite is via een uitgebreid systeem van buisleidingen uitstekend ontsloten en kent via de railterminal dagelijkse verbindingen met de havens van Rotterdam en Antwerpen.
Een rechtstreekse aansluiting op het spoor van de Yard bij Nedcar voor de afvoer van een deel van de autoproductie wordt momenteel onderzocht. Met Maastricht-Aachen Airport en nog 6 andere vliegvelden binnen een reisafstand van een uur is ook het luchttransport binnen zeer korte afstand ontsloten.
De bekenzone van de Rode Beek en Geleenbeek vormt een ecologische en landschappelijke verbindingszone vanuit het oorsprongsgebied in Duitsland c.q. de regio Parkstad, tot de uitstroom in de Maas. De aantrekkelijkheid van deze zone wordt nog vergroot door de aanwezigheid van een aanzienlijk aantal landgoederen en kastelen. Vergelijkbaar met de Maas verbindt ook deze zone de gebieden die hier aan grenzen, zowel regionaal als internationaal.
De steden liggen rondom het open hart van het Nationaal Landschap Zuid-Limburg. De hellingen van het Heuvelland lopen tot aan de oostkant van Sittard en Geleen. Internationaal maakt het Nationaal Landschap onderdeel uit van het grensoverschrijdende drielandenpark. De Grensmaas met haar specifieke karakter als grindrivier vormt een ecologische en landschappelijke verbindingszone als schakel tussen het oorsprongsgebied in Frankrijk en uiteindelijk de uitstroom in de zee.
Binnen de regio wordt het groene karakter van Sittard-Geleen bepaald doordat al deze landschappelijke structuren hier bij elkaar komen. Van de oostzijde van de gemeente naar de westzijde gaat het Heuvelland over in het Maasdal. De bekenzone van de Geleenbeek en de Rode Beek komen samen in Sittard-Geleen om vervolgens via het gemeenschappelijke traject in Sittard-Geleen en Echt-Susteren in de Maas uit te komen. Op een iets lagere schaal kent ook Sittard-Geleen een groen hart met een uiterst landelijk karakter waar de dorpen in open agrarisch gebied liggen, met daarom heen het verstedelijkte gebied en werkgebieden.
Zo biedt het Heuvelland uiterst landelijk wonen. Bij dorps wonen is er grote keuze in het karakter van de dorpen. Zo hebben de dorpen langs de Maas een heel ander karakter dan de dorpen in het open agrarische landschap. In de regio is ook ruime keuze in suburbane woonmilieus, soms met een specifiek groen karakter, maar soms ook meer uniform. Ook in stedelijk wonen is er keus in de karakters van het woongebied, afhankelijk van het karakter van het stedelijk centrum en zelfs daarbinnen, en de maat en schaal van de stad.
In Sittard-Geleen biedt het centrum van Sittard stedelijk wonen met twee heel verschillende karakters. Enerzijds in de speciale ambiance van het historische centrum binnen de stadswal. Anderzijds met de ontwikkelingen van Zitterd Revisited modern wonen in een groene omgeving aan de schootsvelden rondom de stadswal. Heerlen biedt stedelijk wonen in een ambiance van young urban. Maastricht is een maatje groter en biedt op deze grotere schaal zowel historisch als modern wonen. In de iets grotere regio bieden bijvoorbeeld Eindhoven, Luik, Hasselt, Aachen en Düsseldorf stedelijk wonen op een meer grootstedelijk niveau. En voor de liefhebber liggen zelfs Amsterdam, Brussel en Köln met hun grootstedelijkheid binnen een acceptabele reisafstand en vormen daarmee onderdeel van ons netwerk.
In de regio liggen de woningprijzen het hoogst in Maastricht en het Heuvelland. In Parkstad en de Westelijke Mijnstreek zijn de woningprijzen lager waardoor een kwalitatief hoogstaand woonmilieu in een groene omgeving en met voorzieningen in de nabijheid voor een grotere doelgroep bereikbaar is.
In de zuidelijke helft van Limburg zijn er vier middelgrote steden, met ieder hun eigen karakter. Het betreft Maastricht, Heerlen, Sittard-Geleen en Roermond. Maastricht is hiervan de grootste stad, met een heel specifiek karakter enerzijds als studentenstad, en anderzijds als historische stad die veel toeristen trekt. Het winkelsegment in de binnenstad betreft veelal wat duurdere speciaalzaken.
Heerlen kenmerkt zich door een Young Urban signatuur en straalt dit zowel uit in het straatbeeld als in de evenementen in de stad. Sittard is met zijn omwalde centrum een compacte historische stad. Met de huisvesting van Zuyd Hogeschool in Ligne wordt het karakter als hbo-studentenstad duidelijker.
Binnen een reisafstand van een uur zijn er meerdere grotere steden: Luik, Hasselt, Brussel, Aachen, Düsseldorf, Eindhoven. Naast de eerdere genoemde grootstedelijkere woonmilieus zijn in deze steden ook grootstedelijke voorzieningen te vinden die een groter draagvlak vergen, zoals een operagebouw, maar ook specifieke internationale winkelketens.
Het winkelgebied in Sittard wordt vooral bepaald door kleinere speciaalzaken met een couleur locale. Waar het karakter van Roermond veel meer bepaald wordt door de aanwezigheid van het outletcenter.
Een voorbeeld van de regionale voorzieningen is de ziekenhuiszorg, met het Academisch ziekenhuis in Maastricht, en het Zuyderland ziekenhuis met (deels) gespecialiseerde vestigingen in Heerlen en Sittard-Geleen met de laatste opgezet als ziekenhuis van de 21e eeuw. Ook in Hasselt, Luik en Aken zijn academische ziekenhuizen waardoor een ruim aanbod aan zorg geboden wordt.
De hbo-opleidingen in Zuid-Limburg zijn verdeeld over Maastricht, Heerlen en Sittard-Geleen waarbij ieder een eigen signatuur heeft. Hierbij is tevens de koppeling gemaakt met het MBOonderwijs om te komen tot doorlopende leerlijnen en zo op de betreffende vakgebieden tot een brede range van goed opgeleide mensen te komen. Een voorbeeld hiervan is het Technocollege. In Sittard-Geleen zitten DaCapo, Arcus & Leeuwenborgh onder één dak in de Sportzone. De opleidingen van Zuyd Hogeschool zijn gebundeld in Ligne.
In Limburg wordt vanuit de triple helix ingezet op de kennis-as om de innovatiekracht binnen de provincie te vergroten. In deze samenwerking wordt een aantal gethematiseerde (Brightlands)campussen ontwikkeld. In Maastricht is dit de Health Campus, gekoppeld aan het Academisch Ziekenhuis en de Universiteit. In Sittard-Geleen is dit de Chemelot Campus op het gebied van chemie & materialen. Hierbij wordt samengewerkt met Zuyd Hogeschool en de Universiteiten van Maastricht, Eindhoven en Aken.
De regio Zuid-Limburg telt circa 210.000 arbeidsplaatsen (2014, bron LISA). Maastricht (71.000), Heerlen (54.000), Sittard-Geleen (49.500), en Kerkrade (14.500 arbeidsplaatsen) leveren hier het grootste aandeel aan. De arbeidsmarkt functioneert regionaal, waarbij een flinke arbeidspendel plaatsvindt. Ook de banen in Sittard-Geleen worden vervuld door mensen uit de hele regio.
Omgekeerd werkt een aanzienlijk deel van de beroepsbevolking (circa 18.000 personen) van Sittard-Geleen in de regio. Hiervan werken er circa 6.300 in Maastricht, Beek of Stein, en circa 4.400 in Parkstad. In noordelijke richting werken circa 3.000 mensen buiten de provincie, bijvoorbeeld in de regio Eindhoven. Er werken circa 1.000 inwoners van Sittard- Geleen in Roermond, en 1.000 in Echt-Susteren. Er zijn nagenoeg geen mensen uit Sittard- Geleen die in Duitsland of België werken.
Via de intercitystations van Maastricht, Heerlen en Sittard is de regio goed aangetakt op het grootschaligere openbaarvervoer netwerk. De snelheid van de verbinding met het internationale netwerk vormt hierbij nog een aandachtspunt. Provincie en gemeenten zetten zich hierom samen in voor deze grensoverschrijdende verbindingen.
Om de economische structuur verder te versterken en ook internationaal interessant te blijven is het van belang dat Sittard-Geleen én Zuid-Limburg deel uitmaken van een grensoverschrijdend netwerk van omliggende steden (naast Maastricht en Heerlen, ook Aken, Leuven, Hasselt, Luik,…). Geen metropoolregio, maar een polycentrisch stedennetwerk dat door de omvang van de steden gezamenlijk agglomeratievoordelen ontwikkelt en dus concurrentiekracht.
De drie centrumgemeenten in Zuid-Limburg, Maastricht, Heerlen en Sittard-Geleen werken daarom samen aan een gezamenlijke agenda voor Zuid-Limburg en stemmen deze af met de partners; quatro-helix, dat wil zeggen ondernemers, onderwijs, overheden en inwoners / maatschappelijke organisaties werken samen. Een gezamenlijk - met alle belanghebbenden - op te stellen Euregionaal sociaal economisch ontwikkelingsperspectief wordt voorbereid. Vanuit het Provinciaal Omgevingsplan zet Zuid-Limburg gezamenlijk in op verbetering van de kwaliteit van de fysieke leefomgeving
Sittard-Geleen vormt een belangrijke locatie binnen het logistiek knooppunt Zuid-Limburg door haar ligging aan het (inter)nationale netwerk van wegen, spoorlijnen en waterwegen en de nabijheid van Maastricht Aachen Airport. Dit blijkt ook uit de blijvende vraag naar logistieke terreinen, ondanks dat de beschikbare terreinen nagenoeg vol zijn.
Een belangrijke provinciale stedelijke voorziening in Sittard-Geleen is de Sportzone Limburg. Door de transformatie van een gedeelte van bedrijvenstad Fortuna ontstaat ruimte voor sport, ontspanning en onderwijs. Hierbij wordt ingezet op een hoogwaardige uitstraling en aantrekkelijke verblijfskwaliteit van dit voormalige deel van het bedrijventerrein. De Sportzone is het icoon en fysieke hart in een netwerk van sportfuncties die verspreid liggen door Sittard-Geleen en de provincie Limburg. Een goede multimodale bereikbaarheid van het gebied en het leggen van verbindingen tussen de diverse sportfuncties vormt hierin een ruimtelijke succesfactor.
Sittard ontleent haar herkenbare ruimtelijke kwaliteit van de binnenstad aan het historische stratenpatroon, de vele monumentale gebouwen, mooie pleinen, wallen, schootsvelden en verborgen tuinen. Het behouden en versterken van de Altstadt van Sittard is een belangrijke pijler van Zitterd Revisited. Herontwikkeling van beeldbepalende historische gebouwen zoals het Frans Klooster, ’t Kleesj, het Kloosterkwartier, het Agnetenklooster en de voormalige MULO/Mavo hebben prioritaire aandacht.
Niet alleen de herontwikkeling van monumenten is aan de orde, ook meer recente (leegstaande) gebouwen komen in aanmerking. De (leegkomende) gebouwen aan de President Kennedysingel komen niet meer zo snel in aanmerking voor stedelijke functies aangezien het functionele zwaartepunt van het centrum langzaam maar zeker naar het westen verschuift.
De term ‘Laptop und lederhosen’ wordt in Duitsland gebruikt om de regio’s rond München en Stuttgart te typeren. Voor Sittard-Geleen geldt iets vergelijkbaars als we erin slagen om de kracht en het karakter van de dorpen in stand te houden, de voorzieningenstructuur is hierin belangrijk. Het clusteren van diverse soorten voorzieningen helpt bij het vergroten van het bezoekersaantal.
Tussen Luik en Roermond kent de A2 zone een aaneenschakeling van gebieden met diverse economische activiteit. In het zuiden van Sittard-Geleen ligt de Chemelot Site en Brightlands Campus aan de A2 ter hoogte van de afrit Urmond. In het noorden ligt VDL Nedcar en het logistiek centrum HoltumNoord aan de A2 ter hoogte van de afritten Born en Holtum. Daartussen snijdt de A2, deels verdiept, dwars door het ‘groene hart’ van de gemeente. Ondanks de economische druk is behoud van de dorpse en landschappelijke kwaliteiten van het ‘groene hart’ een belangrijk uitgangspunt. De vraag naar uitbreidingsruimte dient hiermee rekening te houden.
Het gebied is een groene verbindingszone tussen het Geleenbeekdal en de Graetheide waarin diverse rode ontwikkelingen hebben plaatsgevonden zoals het Zuyderland ziekenhuis, de Westelijke Randweg, De Haese en Gardenz. De zone wordt begrensd door de Chemelot Site en Campus van waaruit steeds meer ruimte druk ontstaat. Ook hier kan een robuust groen raamwerk de oplossing bieden voor verschillende ruimtelijke ontwikkelingen in de toekomst, zoals een eventuele uitbreiding van de Brightlands Chemelot Campus.
In de oorspronkelijke plannen was om tot 20% duurzame energie te komen ook een Duurzame Energie Centrale Limburg in Sittard-Geleen voorzien. Deze is nu op basis van provinciale besluitvorming voorzien in Maastricht en Venlo. Binnen Sittard-Geleen is ook de optie van kleine waterkrachtturbines in het centrum onderzocht en niet realistisch gebleken.
Transitiegebied is Mauritspark Geleen, specifiek het gebied gelegen binnen Tunnelstraat, Mijnweg en Waterstraat. In deze gebieden wordt sterker ingezet op toekomstige afname van de kantorenvoorraad door kantoorfuncties te ontmoedigen en toekomstige functieverandering/sloop te stimuleren (met respectering van bestaande afspraken en rechten).
het winterbed verlaagd, en wordt geanticipeerd op toekomstige hogere afvoeren. Het gebied rond Grevenbicht en Obbicht is na de overstromingen van 1993 en 1995 beveiligd met een kadering (ring 84). Deze kaden worden beheerd door het waterschap. In eerste instantie is de kadering aangelegd op een overstromingskans van 1/50. Door de uitvoering van de Grensmaasplannen is de overstromingskans verlaagd tot 1/250.
Sittard-Geleen vormt door zijn ligging aan het (inter)nationale netwerk van wegen, spoorlijnen (stations en rangeerterreinen) en waterwegen (Julianakanaal en havens) en de nabijheid van Maastricht-Aachen Airport, een belangrijk onderdeel van het logistiek knooppunt Zuid-Limburg. Het Chemelotterrein kent een goede ontsluiting met buisleidingen.
Van groot belang hierbij is ook de ligging binnen het euregionale netwerk. Qua wegvervoer ligt Sittard-Geleen gunstig aan zowel de A2 (noord-zuidas) als aan de A76 (oost-westas). De N297n (Born–Selfkant–B56n) vormt een nieuwe verbindingsroute tussen België en het Roergebied. Hiermee is het transport naar de Randstad, maar ook naar de Belgische en Duitse regio’s gewaarborgd.
De zone met name rondom de A2 is een ontwikkelingsas voor industrie en kenniswerk (Chemelot en de multimodale knooppunten Born en Stein). De belangrijkste gebieden voor goederentransport in de stad zijn via een aantal grotere regionale en stedelijke wegen ontsloten.
Met de Westelijke Randweg bij Geleen en de Middenweg bij Sittard, is aan de westzijde een snelle randweg beschikbaar rondom de stedelijke kernen. De stedelijke hoofdwegenstructuur wordt in Sittard gevormd door de ring rond het centrum met daaraan de tangenten en de radialen naar de buitenwijken en andere stadsdelen. In Geleen is door de uitbouw van de stad de wegstructuur diffuser.
Bij het openbaar vervoer zijn zowel de treinverbindingen als de busverbindingen relevant. Treinverbindingen zijn er met de lijn Maastricht-Randstad, met stations in Geleen- Lutterade en Sittard, en met de lijn Heerlen-Randstad, met stations in Geleen-Oost en Sittard. Station Sittard vormt de verbinding tussen beide lijnen. Via deze lijnen zijn we aangesloten op de grensoverschrijdende railverbindingen naar Aken en Luik.
Vanwege de dichte bebouwing met rieten daken en de ligging langs de A28 is brandveiligheid van groot belang in Staphorst. Net als bij externe veiligheid (zie hierna) is in het Besluit kwaliteit leefomgeving het brandaandachtsgebied geregeld, waarbij het gaat om het rechtstreeks gevolg van een ongewoon voorval met een plasbrand, een fakkelbrand of een wolkbrand.
Een lokale economie kan niet los worden gezien van zijn regio. Staphorst is gelegen in de regio Zwolle, een die het in economisch opzicht erg goed doet. De regio wordt, net als Staphorst zelf, gekenmerkt door ondernemersgeest en een ‘we doen het zelf wel’ mentaliteit. Vooral binnen de sectoren Agrofood en logistiek bevinden zich clusters die potentie hebben, maar ook binnen de thema’s e-commerce, health en kunststoffen zit er bij ondernemers veel energie.
De spoorwegovergang J.J. Gorterlaan wordt in de huidige situatie vooral gebruikt door verkeer van en naar IJhorst, Nieuwleusen en de N377. Het gaat om relatief lage intensiteiten. Door de realisatie van bedrijventerreinen de Bullingerslag aan de Oosterparallelweg, zullen er in de toekomst meer vrachtwagens van de spoorwegovergang gebruik maken.
Wanneer het verkeer op de A28 als gevolg van de verbreding van de E233 toeneemt, nemen de afwikkelingproblemen toe. Voor de economische ontsluiting van de regio Zwolle is het van essentieel belang dat de doorstroming en verkeersveiligheid op dit knooppunt gewaarborgd blijft.
Staphorsters die in Zwolle of Kampen willen studeren (bijv. aan het Windesheim) zijn met de bus een uur onderweg. Wil je bijvoorbeeld in Utrecht of Groningen studeren, dan vormt de slechte verbinding een behoorlijke drempel. Daarnaast geven bedrijven op de Baarge en Esch aan dat jongeren hen slecht kunnen bereiken.
Het primaire verkeersprobleem van Staphorst is dat wegen met een functie als erftoegangsweg – de Gemeenteweg, Oude Rijksweg en in mindere mate de J.C. van Andelweg – gebruikt worden alsof het wegen met een verkeersfunctie zijn, terwijl tegelijkertijd de wegen die wél ingericht zijn op de verkeersafwikkeling van doorgaand verkeer, niet als zodanig gebruikt worden. In het kader van verkeersveiligheid, leefbaarheid en de afbreuk die hiermee wordt gedaan aan het cultuurhistorisch karakter van het dorpslint, is dit een zeer ongewenst gebruik van het wegennet.
De kwaliteit van de verkeersafwikkeling op de Stovonde wordt vooral bepaald door het conflict tussen verkeer dat vanaf de noordelijke afrit komt met uitgaand verkeer naar A28 zuid en Rouveen en het ingaande verkeer (naar Gemeenteweg) in combinatie met uitgaand verkeer naar Noordelijke richting (Burg. Van de Walstraat). Met name de linksafbewegingen ná de Stovonde (voor verkeer dat linksaf slaat richting één van de opritten A28) zijn zeer bepalend.
De voorkeursvariant is een nieuwe afslag net onder het tankstation Dekkersland en ter hoogte van de J.J. Gorterlaan. Met name het vrachtverkeer krijgt hierdoor een meer directe route naar de bedrijventerreinen en hoeft niet meer door de kern Staphorst te rijden. Ook ontstaat door de nieuwe aansluiting op de A28 een goede verbindingsmogelijkheid met Rouveen. Daardoor trekken we verkeer van de Streek weg; dat hoeft niet meer via Staphorst. Ook IJhorst kan hierdoor sneller ontsloten worden.
Logistiek gezien heeft een Staphorst een gunstige geografische ligging en maakt de gemeente deel uit van de logistieke hotspot Zwolle – Kampen. De geografische ligging ten opzichte van Zwolle en Kampen is op de kaart ‘Ligging in groter verband’ goed te zien. Vanuit deze regio is zowel het westen van het land (Randstad) via de A28 en de A50, het noorden van het land (Groningen en Leeuwarden) via de A28 en de A32 als Duitsland via de A28 en de A37 goed te bereizen.
De bedoeling is deze gebieden in te richten (in elk geval deels) als woon-werkzone. Dit is nuttig omdat de economie steeds meer is ingesteld op bedrijven aan huis. Bovendien grenst het terrein aan de Oosterparallelweg (aan de oostzijde) aan een groene omgeving waardoor een aantrekkelijk woon- werkmilieu gerealiseerd kan worden. Voor de driehoek aan de Achthoevenweg is het van belang dat een overgangszone wordt gecreëerd tussen bedrijventerrein De Esch en de woningbouwlocatie De Slagen.
Daarom is op de kaart aan de oost- en zuidzijde van de nieuwe aansluiting op de A28 het zoekgebied bedrijventerrein opgenomen. Dit gebied heeft geen grote landschappelijke waarde en sluit uitstekend aan op de nieuw te realiseren op- en afritten op de A28 en de Gorterlaan, waardoor het een aantrekkelijk gebied is voor grotere bedrijven met veel transportbewegingen.
De relevante omgevingswaarden voor Sas van Gent hebben betrekking op milieunormen (geluid, geur, lucht, externe veiligheid, bodem), op duurzame energie, op water(beheer) en ecologie, op archeologie en cultuurhistorie, op welstand, op beheer en onderhoud en op bevordering van de gezondheid door het stimuleren van (sportief) bewegen en verbeteren van de toegankelijkheid. Onderstaand staan in rode kaders de omgevingswaarden die in Sas van Gent niet anders zijn dan in de rest van de gemeente Terneuzen.
Bestaande vergunningen worden gerespecteerd. Normaliter wordt 55 dB(A) op woningen als maximaal aanvaardbaar gezien. Sinds eind jaren negentig staat de afspraak tussen overheid en bedrijven dat de geluidsbelasting op de eerstelijns bebouwing in de wijk Sint Albert en het Bolwerk niet meer mag bedragen dan 58 dB(A). En op de woningen aan de zuidrand van de kern Sas van Gent niet meer dan 55 dB(A).
Rond Sas van Gent bevinden zich veel verschillende risicobronnen voor de externe veiligheid. Bedrijven en kanaal vormen geen grote belemmering, het spoor heeft de meeste impact. Vanuit Sas van Gent bestaat de nadrukkelijke ambitie om het goederenvervoer per spoor te verplaatsen naar een nieuw tracé langs de Tractaatweg.
Aan de zuidkant bevindt zich een populaire camperplaats die binnenkort voorzien wordt van de benodigde basisvoorzieningen. Het Kanaaleiland bestaat verder uit een gewilde woonwijk en een wat verouderde bedrijfsomgeving. Van jong tot oud ervaart Sas van Gent het Kanaaleiland als de plek om te spelen en te ontspannen.
Deze kade vormt samen met de overkant het visitekaartje van Sas van Gent. Hier is de eerste bewoning gesticht en hier staan van oudsher de statige huizen. De Westkade kent meer commerciële functies dan de Oostkade, waar wonen en kantoren de overhand hebben. De Westkade is ook de doorgaande route naar Zelzate. Aan de Westkade is hergebruik van bestaande panden en herontwikkeling van uit de toon vallende panden aan de orde.
Een alternatief tracé van de goederenspoorlijn langs de Tractaatweg biedt mogelijkheden om de bestaande spoorlijn te benutten voor personenverkeer met directe verbindingen naar het centrum van Gent (station Gent-Dampoort), Zelzate en Terneuzen. Daarmee zou Sas van Gent in één klap een goed alternatief worden voor de woningnood in de Gentse regio. In de directe omgeving van de spoorlijn zijn nu al verschillende voorzieningen gevestigd, zoals de Leutfabriek en de Statie.
Verder speelt al gedurende enkele jaren de discussie over de mogelijke verplaatsing van de Albert Heijn uit het hart naar het braakliggende terrein ten noorden van de Suikerdijk. De investeringsbeslissing vanuit Albert Heijn is al verschillende malen uitgesteld. Afhankelijk van die keuze kan ook de Lidl meeverplaatsen en is een doorsteek vanuit de Tramstraat aan de orde. In geval van verplaatsing komt er op de achterblijvende locatie(s) ruimte vrij voor woningbouw, ook in de sociale sector.
Verder ondergaat ook de Redoute een gedaanteverandering. Het verpleegdeel wordt verplaatst naar nieuwbouw en het is de vraag wat er met de resterende ruimtes en aanleunwoningen gaat gebeuren. Ook staan er initiatieven op stapel om het park aan de Parklaan op te knappen en de suikersilo een ander aanzien te geven. En ten slotte verdient het idee om de Maria Hemelvaartkerk (Cuyperskerk) te gebruiken voor een permanente versmarkt enthousiaste steun en een zorgvuldige onderbouwing.
Meer dan ooit tevoren gaat Tilburg samen met Eindhoven, 's-Hertogenbosch, Breda en Helmond aan de slag om Brabant te profileren als economische topregio in Europa. Samen vormen de steden een Brabantse metropool, die groot en sterk genoeg is om antwoord te geven op de internationale concurrentie. Voor een gezonde economische toekomst moet Tilburg een schaalsprong maken.
Grootstedelijke gebieden bepalen in de mondiale economie van vandaag het spel. Volgens de Amerikaanse politicoloog Benjamin Barber zit de kracht vooral in de samenwerking van steden, zoals BrabantStad (het stedelijk netwerk van Breda, Eindhoven, Helmond, ’s-Hertogenbosch en Tilburg). Het is zaak hier meer te profiteren van elkaars krachten, kwaliteiten en voorzieningen.
De regio Hart van Brabant is een belangrijke (inter)nationale hub op een belangrijke logistieke corridor in Europa tussen de havens van Rotterdam en Antwerpen en het Europese achterland. Tilburg beschikt over voldoende ruimte voor ontwikkeling van bedrijventerreinen,  passend bij de economische dynamiek en sterke economische clusters.
Met ruimte voor (kennisintensieve) bedrijvigheid, onderwijs, cultuur, ontmoeting, wonen, horeca en evenementen. Ruwweg omvat de binnenstad van de 21e eeuw vijf ‘sfeergebieden’: een hoogstedelijk gebied waar een kenniscampus met creatieve economie en kleinschalige bedrijvigheid de dragers zijn (Spoorzone), een detailhandelsgebied (Heuvelstraat en omgeving), een zakelijk dienstencentrum (rondom banken en Interpolis), een gebied met creatieve bedrijvigheid, cultuur en horeca (Veemarktkwartier en Korte Heuvel) en het Dwaalgebied (rondom Heuvel/ Nieuwlandstraat/ Noordstraat richting Spoorzone). Tussen deze samenstellende onderdelen van de binnenstad zorgen groen en pleinen voor verbinding en kansen op ontmoeting.
Voor doorgroei van de logistieke sector is verdere verbetering van de bereikbaarheid essentieel: we werken aan verdere verbreding van het Wilhelminakanaal en verbreding en betere benutting van de A58. Scheiden van stadsregionaal en lokaal verkeer draagt eveneens bij. De Railterminal op Loven is in oostelijke en westelijke richting direct te bereiken. Uiterlijk in 2017 wordt het spoor geëlektrificeerd, waardoor ook elektrische locs de railterminal kunnen bereiken. De trimodaliteit van bedrijventerrein Loven en bimodaliteit van bedrijventerrein Vossenberg biedt grote meerwaarde voor de logistieke sector.
Wijkevoort, een strategische reservelocatie voor nieuw te ontwikkelen bedrijventerrein, kan daarin voorzien. De vraag naar grote kavels houdt (voorlopig) aan. Wijkevoort is goed bereikbaar via de A58 en grenst aan de terreinen van vliegbasis Gilze en Rijen, Gate 2 en de bedrijventerreinen Midden-Brabant Poort, Broekakkers en het toekomstige Nerhoven in de gemeente Gilze en Rijen. De onderwijsinstellingen bieden diverse opleidingen aan op het gebied van luchtvaarttechniek en onderhoud.
'Sportlanes' verbinden het stadsregionale park met de Piushaven. Stadsregionaal park Moerenburg- Koningshoeven vormt de schakel met Kampina en Oisterwijkse Vennen, als onderdeel van Nationaal Landschap Het Groene Woud.
Stadsregionaal park Noord vormt de schakel en verbinding tussen de stad en Nationaal Park De Loonse en Drunense Duinen en Nationaal Landschap Het Groene Woud. Het natuurgebied van Lobelia en Huis ter Heide groeit uit tot een rijk natuurgebied. Er zijn overnachtingsmogelijkheden en meerdere recreatieve voorzieningen. Het stadsregionale park geeft een flinke impuls aan het herstel van het natuurlijk watersysteem.
Direct aan de A58, op een prominente zichtlocatie en stadsentree van Tilburg, liggen drie bedrijventerreinen die op dit moment weinig onderlinge samenhang vertonen: Katsbogten (vooral logistieke bedrijven), Tradepark 58 (innovatieve bedrijvigheid en hoogwaardige werkgelegenheid) en Het Laar (productiebedrijven en zakelijke dienstverleners).
Deze sterke positie wil Tilburg verder uitbouwen door belangrijke kernactiviteiten te concentreren en faciliteren in Tilburg-Zuid, met het Leijpark als natuurlijk hart (met goede mogelijkheden voor revalidatie) en in de nabijheid van de A58. Tilburg zoekt verbinding met Brainport Eindhoven voor medische technologie.
De gemeentegrenzen van de gemeente Tilburg vormen de formele grenzen van het plangebied van de Omgevingsvisie Tilburg 2040. De gemeente grenst aan de gemeenten Dongen, Loon op Zand, Heusden, Haaren, Oisterwijk, Hilvarenbeek, Goirle, en Gilze en Rijen. Tegelijkertijd vormt de stad Tilburg het centrum van de stedelijke regio Hart van Brabant.
In de huidige netwerksamenleving moeten we Tilburg bekijken in een groter netwerkverband van steden in de Noordwest-Europese Delta. Op Noordwest- Europese schaal onderscheiden we een economisch kerngebied in Nederland (gelegen in de driehoek Noordvleugel, Zuidvleugel en Brabant), de Vlaamse Ruit in België, en het Ruhrgebied in Duitsland.
Het aantal opleidingen is zeer divers en de onderwijsinstellingen liggen verspreid over de stad: op de universiteitscampus is Tilburg University gevestigd, In de directe nabijheid daarvan liggen de Juridische Hogeschool Avans-Fontys (Meerkoldreef), de Avans Hogeschool (Professor Cobbenhagenlaan) en Fontys Hogeschool voor de Journalistiek (Professor Gimbrerelaan). In de binnenstad ligt de Fontys Hogeschool voor de Kunsten (Zwijsenplein) en de Fontys Academie voor Architectuur en Stedenbouw (Bisschop Zwijsenstraat).
Binnen het kenniscluster Stappegoor zijn Fontys (Professor Goossenslaan) en de MBO instellingen ROC-Tilburg (Stappegoorweg) en Broere Instituut (Apennijnenweg) gevestigd. En aan de Doctor Ahausstraat de MBO-opleiding De Rooi Pannen. Met name aan de Tilburg University, Fontys en Avans ontleent Tilburg haar onderscheidende profiel als kennisstad.
Deze vormen de verbinding tussen de stad en Nationaal Landschap Het Groene Woud en Natura 2000-gebieden24 in de omgeving van de stad en omgekeerd. Hierdoor lopen stad en land in elkaar over en ontstaat er nieuwe dynamiek. Tilburg heeft binnen Brabant een unieke positie doordat het zowel aan een Nationaal Park (De Loonse en Drunense Duinen) als aan een Nationaal Landschap ligt.
Goede sportvoorzieningen in de directe omgeving en onderdeel van de campus, zoals een (studenten-) sportcentrum, tophockey- en rugbyvelden, hebben een wervend effect op studenten. De as Spoorlaan – Hart van Brabantlaan - Professor Cobbenhagenlaan verbindt de universiteit met de binnenstad. Startend bij het station in het centrum richting de campus krijgt deze zone een steeds groener karakter.
p de as tussen Rotterdam en het Ruhrgebied ligt de top drie aan logistieke hotspots in Nederland: Venlo (nr. 1), Tilburg-Waalwijk (nr. 2) en de regio West-Brabant (nr. 3). Daarmee is de regio Hart van Brabant een belangrijke (inter)nationale hub op een belangrijke logistieke corridor in Europa.
De bedrijventerreinen Vossenberg en Vossenberg West I (samen ruim 304 netto hectare) zijn goed bereikbaar via de weg en via het water (Wilhelminakanaal). Het bedrijventerrein huisvest moderne industriële bedrijven, zoals Fuji, CZL, Agristo, Standard Areo en Elho.
Daarnaast is Wijkevoort goed bereikbaar via de A58 en grenst het aan de terreinen van vliegbasis Gilze en Rijen, Aeroparc, waar Gate 2 onderdeel van uitmaakt en de bedrijventerreinen Midden-Brabant Poort, Broekakkers en het toekomstige Nerhoven. Aansluiten bij maintenance specifiek gericht op aerospace past goed bij de stad: Tilburg heeft zelf zo’n vijftien luchtvaart gerelateerde bedrijven in de stad.
Het Modern Industrieel Cluster profiteert qua bereikbaarheid volop van de verbreding van de A58 tot 2x4 rijstroken en de scheiding van stadsregionaal- en doorgaand verkeer, maar ook van de opwaardering van de N260 richting Turnhout en de Belgische snelweg E313 (Antwerpen-Luik). Het (mede) gebruik van de vliegbasis Gilze en Rijen (civiel medegebruik en goederenvervoer) levert nieuwe kansen op.
Oude Warande is cultuurhistorisch gezien een uniek icoon. Oude verbindingen met kenmerkende landschapselementen zoals het Bels lijntje, de Gilzerbaan en Bredaseweg hebben cultuurhistorische waarde, mede door de gebouwen en landgoederen, zoals Landgoed Heidepark/ Vredelust of het pompstation uit 1898. Aan de zuidwestzijde ligt nog een aantal oude agrarische structuren en boerderijen. Hier liggen tal van potenties voor het verder aantrekkelijk maken van het stadsbos.
Snelfietsroutes gaan Tilburg nog beter verbinden met Breda, Oosterhout, Waalwijk, 's-Hertogenbosch en Eindhoven. Het zijn goede en snelle verbindingen tussen woon-, werken recreatielocaties langs deze routes. Met snelfietsroutes willen we de brandpunten van (economische, sociaal-culturele) activiteiten met elkaar gaan verbinden.
Op de hoek Kempenbaan – A58 wordt zorgresort De Leijhoeve met zorgappartementen gerealiseerd; een interessante ontwikkeling om de relatie met groen in te zetten voor een prettig en sneller herstel. Het ziekenhuis heeft plannen voor uitbreiding. De fusie met het Twee Stedenziekenhuis heeft mogelijk gevolgen voor de (her)vestiging van diverse ziekenhuisonderdelen in (de nabijheid van) het Elisabeth Ziekenhuis.
De focus ligt op vier sterke wijkwinkelcentra: Heijhoef (Reeshof), Westermarkt (Tilburg-West), Koningsoord (Berkel- Enschot) en Wagnerplein (Tilburg-Noord). Deze centra trekken ook mensen van buiten de wijk aan. De stad kent ook enkele bedrijvige linten, waar vooral op de Besterdring en de Korvelseweg veel detailhandel voorkomt. Buurtcentra omvatten winkels voor de dagelijkse levensbehoeften en blijven een belangrijke ontmoetingsfunctie in de buurt vervullen.
Wij hebben daarnaast aandacht voor de historische uitstraling van de linten. Het gaat bijvoorbeeld om de Korvelseweg, de Sint Josephstraat, de Goirkestraat, het Wilhelminapark, de Oude Heikant, de kern van Udenhout en de gebieden aan de rand van het stadshart waar vanaf de jaren vijftig van de twintigste eeuw de moderne cityvorming tot stand kwam.
Het gaat om oude kernen als het Hasseltplein, wijken als Zorgvlied, Armhoefse Akkers, Hoogvenne, de Reitse Hoevenstraat e.o, of de naoorlogse strokenbouw en woningen aan de Ringbanen. In het buitengebied herkennen we een aantal bijzondere karakteristieken, zoals de boshoevenstructuur en landschap ten noorden van Udenhout en de restanten van de kransakkerstructuren ten noorden van Berkel-Enschot en het gebied Moerenburg- Koningshoeven.
De landschapskwaliteiten van Noordoost-Twente, dus ook van Tubbergen, willen we behouden en ontwikkelen. Ons landschap is gevormd door natuur en mens; de inwoners, hun cultuur en het gebruik van het gebied hebben ons landschap uiteindelijk bepaald. En dat gebeurt nog steeds.
Vanuit de Noord Oost Twentse samenwerking (gemeenten Tubbergen, Dinkelland, Losser en Oldenzaal) is er een nauwe samenwerking met de RES (Regionale Energie Strategie) waarin we samenwerken met de andere Twentse gemeenten. Hierin geven wij de voorkeur aan grootschalige windenergie boven grootschalige zonneparken voor onze gemeente.
Uden is een belangrijke poort naar de Maashorst. Dit recreatie/natuurlandschap in ontwikkeling draagt bij aan een aantrekkelijk (regionaal) woon- en leefklimaat. De goede bereikbaarheid en de voorzieningen langs de A50 zijn een stimulans voor versterking van de agro-lo-gistieke keten (van belang voor de ambities die Uden heeft in het kader van AgriFood Capital), natuurontwik-keling in de Maashorst, mogelijkheden binnen de zorg-economie en nieuwe toeristisch-recreatieve ontwikke-lingen.
Op 4 oktober 2014 vond in Uden de eerste G1000-bur-gertop van Brabant plaats. Inwoners van Uden, Volkel en Odiliapeel bespreken elkaars ideeën en maken sa-men keuzes. Aan het einde van de dag is er een geza-menlijke top 10 van ideeën gekozen. Met deze top 10 als vertrekpunt, bouwen de inwoners samen aan een betere leefomgeving.
Uden kent monofunctionele bedrijventerreinen ten oos-ten van de kern. De bereikbaarheid van de bedrijventer-reinen met de A50 behoeft verbetering. Op de oudste delen van het bedrijventerrein komt leegstand voor. Er is voldoende ruimte beschikbaar voor nieuwe bedrijven.
De Maashorst en Bedaf en omgeving vormen een rela-tief onbekend natuur- en recreatiegebied, gelegen in een kleinschalig landschap. Het is een belangrijk ont-spanningsgebied voor de omliggende dorpen. Er zijn di-verse initiatieven op het gebied van gezondheid, duur-zame landbouw, ontspanning en recreatie zonder duide-lijke samenhang.
Uitgeest is nu en in de toekomst goed bereikbaar, er is een gevarieerd woningaanbod voor alle doelgroepen met een hierop afgestemd voorzieningenniveau. De opgaven voor de toekomst sluiten aan op deze ambitie. Het zwaartepunt voor de komende jaren in Uitgeest ligt ruimtelijk rond de ontwikkeling van het Centrumgebied (het gebied tussen de Geesterweg en het gemeentehuis) en het OV-knooppunt en de stationsomgeving.
Het gebied rond de oude haven ten westen van de A9 is getransformeerd tot een levendige omgeving met wonen, werken en recreëren. Er liggen weer oude schepen aan de nieuwe kades, er zijn cafés met terrassen aan het water met prachtige ‘pakhuis’woningen erboven die uitkijken over het Uitgeestermeer. De bouwvolumes voegen zich als vanzelfsprekend in de kleine schaal van het dorp. De oude haven is in haar oorspronkelijke vorm hersteld, opgeknapt en uitgebreid.
Als je vanuit het dorp over de Meldijk loopt, kom je na de oude haven vanzelf bij het Uitgeestermeer. Uitgeest ligt weer aan het water! Ten oosten van de A9 is, in samenwerking met het Recreatieschap Alkmaarder- en Uitgeestermeer (RAUM), het Dorregeest en de zone tussen jachthavens en Tweede Dorregeestermolen aantrekkelijker voor recreatie geworden, zowel langs de oevers als op het water, zowel voor dagrecreatie als voor verblijfsrecreatie.
Meer dagjesmensen bezoeken de gemeente. Zij komen aan in een aantrekkelijke, nieuwe stationsomgeving. Zij luisteren naar de ‘verhalen’ van Uitgeest terwijl zij in het Oer-IJ gebied fietsen, de oude route naar Krommenie lopen via het nieuwe plankenpad naar de Koogdijk, horen over Cornelis Corneliszoon van Uitgeest bij de molens in het Erfgoedpark, struinen door de forten van de Stelling van Amsterdam, zwemmen en varen in het Uitgeestermeer, wandelen langs de havens en door het Oude Dorp. Ze wandelen vaak door het oude centrum naar het Uitgeestermeer om van een terras aan het water te genieten.
Binnen een half uur fietsen door een prachtig en afwisselend landschap ben je op het strand. De andere kant op wandel of fiets je door authentiek Hollands polderlandschap. En heb je zin om naar de stad te gaan om te winkelen, naar museum of theater, binnen een half uur sta je op de Dam in Amsterdam, de Grote Markt in Haarlem, de Waag in Alkmaar of de Gedempte Gracht in Zaanstad.
De gemeente Uitgeest heeft een dicht bebouwd dorp met een groot open poldergebied met groene weides en water hieromheen. Het landschap wordt doorsneden door de dijken van de spoorlijnen van Haarlem en Amsterdam naar Alkmaar, de rijksweg A9, en de dijk en forten van de Stelling van Amsterdam.
Het Oude Dorp was, is en zal bepalend blijven voor het beeld dat mensen hebben van de leefbaarheid en aantrekkelijkheid van Uitgeest. Tot het Oude Dorp wordt globaal het gebied ten oosten van de Geesterweg en ten zuiden van de Populierenlaan gerekend.
De noord-zuid gerichte strandwal is een belangrijke drager en ontwikkelingsbasis van de historische bebouwing van Uitgeest. In aansluiting op de noordzuid gerichte routes op de strandwal is in Oud Uitgeest een structuur ontstaan waarbinnen drie hoofdlinten belangrijk zijn (Westergeest/Langebuurt, Middelweg/Bonkenburg en Hogeweg), verbonden door dwarslinten (paden). Er is per route een sterke samenhang in kavelgrootte, bouwhoogte en straatprofiel.
In en rond deze linten is een dorpskern ontstaan met voorzieningen, detailhandel en woningen, overwegend passend bij de kleinschalige en dorpse structuur van het gebied. Rond de kruising Beatrixlaan-Middelweg (Dekamarkt gebied) is er sprake van een concentratie van winkelvoorzieningen. Iets ten noorden hiervan ligt een ‘tweede’ centrum met gemeentehuis, woon-zorgcomplex, dienstverlening, sporthal en een open groene ruimte.
Het bedrijventerrein in Uitgeest-Noord is een gemêleerd gebied met een menging van branches en kantoren ten behoeve van de aanwezige bedrijven. Het bedrijventerrein ligt ten noorden van het Oude Dorp, gescheiden van de woon- en leefomgeving, en is sterk naar binnen georiënteerd. Het terrein heeft een ruim karakter en openheid van de bebouwing naar de straatzijde, voor een deel met een meer besloten karakter door het grote volume van de bebouwing.
Water, cultuurhistorie en recreatie zijn bindende elementen in dit gebied. Uitgeest wil haar ligging aan het water versterken in het gebied tussen gemeentehaven en Zwaansmeer (Zuidoever Uitgeestermeer en Dorregeest). Rond de gemeentehaven (Meldijk, westzijde A9, ten zuiden van de Populierenlaan) ligt de nadruk op kleinschalige bedrijvigheid in combinatie met woningbouw; ten oosten van de A9 op toeristische en recreatieve functies met respect voor het historische karakter en de natuurwaarden van het gebied. Zowel land-, water- en oeverrecreatie, zowel dagrecreatie als verblijfsrecreatie (geen permanente woningen).
Inwoners en bezoekers komen Uitgeest binnen via de Geesterweg (en Populierenlaan) vanuit het noorden, de N203 vanaf oost en west en de Tolweg vanuit het zuiden. Daarnaast zijn er plekken die een geen goede ‘eerste indruk’ van Uitgeest geven, zoals de vormgeving van de huidige geluidsschermen langs de A9, de inrichting van het stationsgebied en het viaduct bij de Meldijk.
De belangrijkste wegen zijn de N203, A9, de noord-zuidroute (Tolweg, Kleis en Geesterweg) en de spoorwegen. Rond deze infrastructuur liggen maximale ontheffingscontouren en voorkeursgrenswaarden. De geplande verbinding A8-A9, de geplande afslag Heiloo op de A9 en de invoering van het Programma Hoogfrequent Spoor in de Randstad met ook op station Uitgeest een ’10-minuten-rijschema’ zijn belangrijke aanpassingen in de infrastructuur die van invloed kunnen zijn op het geluidsniveau.
Uitgeest ligt zowel in de Metropoolregio Amsterdam als in de Regio Alkmaar. Hierdoor kan Uitgeest kiezen welke ontwikkelingen binnen de kern in de toekomst belangrijk zijn (het beste van de twee werelden). Voor Uitgeest is een autonome woningbehoefte vastgesteld op 800 woningen tot 2040. Dit aantal is niet bepaald aan de hand van beschikbare locaties. Daarnaast is Uitgeest als woonkern vanuit de MRA aantrekkelijk vanwege de goede verbindingen met de Randstad, Haarlem en Alkmaar, het dorpse karakter, de ligging aan het Uitgeestermeer en de nabijheid van zee en duinen.
Het rijk wil in de Randstad en de grotere steden daarbuiten spoorboekloos rijden mogelijk maken. Spoorboekloos rijden betekent elke 10 minuten een sprinter van Uitgeest richting Amsterdam en terug, en elke 10 minuten een voorbijrijdende intercity tussen Alkmaar en Amsterdam (Zaancorridor). Ook zijn er goede verbindingen met Alkmaar en Haarlem (Kennemerlijn). Dit heeft gevolgen voor de wijze waarop het treinverkeer moet worden georganiseerd en heeft ook gevolgen voor Uitgeest.
Voerendaal is een landelijke gemeente met circa 12.500 inwoners en een oppervlakte van bijna 32 km2. Gesitueerd tussen de stedelijke dynamiek van Parkstad en het rustieke Heuvelland, is de gemeente in feite een overgangsgebied waar het beste van twee werelden op korte afstand is gelegen. Neem daarbij de goede bereikbaarheid, de groene omgeving en de beschikbare voorzieningen en de basisingrediënten voor een ideale leefomgeving zijn compleet.
De gemeente is geen uniform geheel, maar een mozaïek van natuurgebieden, agrarische gronden en vijf dorpskernen. Die kernen hebben ieder hun eigen identiteit en accenten. In grote lijnen is er een duidelijk onderscheid te herkennen tussen de kernen Voerendaal en Kunrade enerzijds en de Heuvellanddorpen Klimmen, Ransdaal en Ubachsberg anderzijds. Dit komt vooral naar voren door de landschappelijke ligging, waarbij Voerendaal en Kunrade in het lager gelegen beekdalengebied ingeklemd liggen tussen infrastructurele verbindingen
De kernen Klimmen, Ransdaal en Ubachsberg zijn daarentegen meer gelegen op de plateau’s richting het Heuvelland. Daar komt nog bij dat de omvang in combinatie met het woning- en voorzieningenaanbod tussen de dorpen verschillend is. Wat betreft de mentaliteit van de inwoners zijn er ook subtiele verschillen te onderscheiden. Zo is de gemiddelde inwoner van Voerendaal en Kunrade meer gericht op Heerlen, terwijl de inwoners van de Heuvellanddorpen vaker een hechte band hebben met de eigen dorpskern en meer georiënteerd zijn op het Heuvelland, zoals Simpelveld, Gulpen en Valkenburg.
Met circa 6.500 inwoners is Voerendaal en Kunrade de grootste kern. Van oorsprong zijn het twee aparte dorpen, maar in de loop der tijd zijn ze tegen elkaar aan gegroeid. Aangezien de kernen ruimtelijk en functioneel als één gebied zijn te herkennen, beschouwen wij Voerendaal en Kunrade in deze Omgevingsvisie als één kern.
Aan het oude historische lint van Kunrade zijn verder een aantal bedrijven van diverse aard gevestigd. Aan het uiteinde van het lint is het bedrijventerrein Lindelaufer Gewande gelegen. Recentelijk heeft hier nog een uitbreiding voor de vestiging van lokale bedrijvigheid plaatsgevonden.
De kern Voerendaal-Kunrade ligt als het ware ingeklemd tussen autowegen en de spoorlijn van Maastricht naar Heerlen. De toegang tot de kern wordt derhalve beperkt tot een aantal poorten, die haast als moderne vestingwerken fungeren. Dit verklaart voor een groot deel ook de sterke oriëntatie op Heerlen in plaats van het Heuvelland. Om die reden kenmerkt Voerendaal-Kunrade zich ook als een echte forensenkern, met alle daarbij passende eigenschappen van een ideale woonlocatie. Zo beschikt de kern over een fraaie, rustige woonomgeving met een passend voorzieningenniveau en een goede ontsluiting, op steenworp afstand gelegen van alle uitgebreide voorzieningen van Heerlen, maar toch fysiek gescheiden en met een eigen dorpsidentiteit.
De kern Klimmen (inclusief Termaar) heeft circa 2.500 inwoners. Het is een typisch Heuvellanddorp ontstaan uit lintbebouwing langs de oude route van Heerlen naar Valkenburg en Maastricht. Aan het oude lint liggen nog veel karakteristieke historische boerderijen.
De realisatie van het Drossaard de Limpensplein inclusief een supermarkt heeft er toe geleid dat daar een concentratie van enkele winkels is ontstaan. De school en sportaccommodatie liggen aan de rand van Klimmen tegen het buitengebied aan. Voor voorzieningen die niet in de kern gevestigd zijn, is Klimmen in sterke mate op Valkenburg georiënteerd.
Door zijn inwoneraantal heeft Klimmen op dit moment nog draagvlak voor een redelijke voorzieningenstructuur waar ook de bewoners van Ransdaal gebruik van maken. Naast het oude historische lint heeft Klimmen nog een aantal andere woonbuurten en dorpsranden die op bijzondere en in reliëfrijke gebieden liggen. Hier is de relatie van Klimmen met het Heuvelland het grootst.
De ondernemersgeest van de inwoners komt nog steeds in het lint tot uiting als gemengd gebied van wonen en werken. Ter plekke bevinden zich relatief veel kleinschalige bedrijven en zijn tevens voorzieningen zoals een basisschool, een kerk en enkele horecagelegenheden aanwezig. Verder beschikt het dorp over een gemeenschapshuis dat recent is opgeknapt. Hoewel de inwoners van Ransdaal voor de meeste voorzieningen gericht zijn op Klimmen en daarnaast Valkenburg, heeft de kern wel een eigen treinstation. Daarmee is er, ondanks het gemis van een busvoorziening, een solide ontsluiting naar Heerlen, Valkenburg en Maastricht.
Van Ubachsberg (circa 1.400 inwoners) wordt beweerd dat het het hoogstgelegen kerkdorp is van Nederland. Het is daarom bij uitstek een Heuvellanddorp dat een sterke relatie heeft met het landschap. Van oorsprong is het dorp ontstaan aan een kruising van een aantal wegen. De oorspronkelijke agrarische functies in de oude linten zijn vrijwel geheel verdwenen, maar de karakteristieke bebouwing is nog aanwezig. Het voorzieningenaanbod is vooral te vinden in de linten, maar is beperkt in omvang. Voor voorzieningen is Ubachsberg naast Voerendaal-Kunrade ook op Heerlen, Simpelveld en Gulpen georiënteerd. Net als Ransdaal is ook Ubachsberg een gemeenschap waar wonen en kleinschalig werken met elkaar verweven zijn en waar sprake is van een sterke sociale cohesie. De prioriteit van de bewoners ligt daarom bij het behoud van het sociaal functioneren van de leefomgeving.
Het heuvelachtige buitengebied met mooie weidse uitzichten is het panoramalandschap van het Heuvelland. Door de aanwezigheid van de Natura2000 gebieden, het Geleenbeekdal, het Geuldal, de Kunderberg en een aantal gebieden in de Ecologische Hoofdstructuur is er ook veel natuur in het buitengebied. In het kader van het bestemmingsplan “Buitengebied 2013” zijn alle typen landschap en natuur met hun kwaliteiten gedetailleerd beschreven.
De nabijheid van Heerlen maakt van Voerendaal-Kunrade een geliefde woonplaats die ook is terug te zien in de verhuisrelatie met die stad. De inwoners van de Heuvellanddorpen zijn geneigd eerder te verhuizen naar de landelijke buurgemeenten, zoals Valkenburg, Nuth, Gulpen en Simpelveld. Tegelijkertijd zijn de Heuvellanddorpen aantrekkelijk voor woningzoekenden die bewust voor het landelijk wonen kiezen.
In de kleine kernen Ransdaal en Ubachsberg zijn daarentegen nog maar weinig voorzieningen aanwezig. De beperkte voorzieningen liggen overwegend in de historische linten. De bewoners wijken veelal uit naar dorpen en steden in de regio. Ransdaal (en Klimmen) is (zijn) op Valkenburg georiënteerd. De bewoners van Ubachsberg zijn naast Voerendaal-Kunrade ook op Heerlen, Simpelveld en Gulpen georiënteerd. De Heuvellanddorpen maken dus maar ten dele gebruik van de voorzieningen in Voerendaal-Kunrade.
Op kernenniveau valt op dat Voerendaal-Kunrade een goed voorzieningenniveau heeft. En wat er niet is, ligt op steenworp afstand in Heerlen. Daarbij past wel de kanttekening dat het historische lint in Kunrade langs de Heerlerweg/ Valkenburgerweg moeite heeft om de voorzieningen en kwaliteit vast te houden. De oude kern van Voerendaal heeft wel de centrumfunctie kunnen behouden, maar ligt ruimtelijk niet herkenbaar. Daardoor is deze plek van buiten Voerendaal matig te vinden. In Klimmen is nog draagvlak voor een redelijk aanbod van voorzieningen, deels in het historische lint en deels bij het enkele jaren geleden gerealiseerde Drossaard de Limpensplein.
In Voerendaal-Kunrade bevinden de meeste bedrijven zich op het bedrijventerrein Lindelaufer-Gewande, in het centrum of aan het historische lint Valkenburgerweg/ Heerlerweg. Het centrum is uitermate geschikt voor winkels, horeca en dienstverlening. Het historische lint kent van oudsher een structuur waar wonen en kleinschalig werken gemengd zijn.
In de Heuvellanddorpen Klimmen, Ransdaal en Ubachsberg zijn veel bedrijven gevestigd aan de historische linten. De combinatie van wonen en kleinschalig werken dateert al van vroeger. In deze dorpen liggen geen bedrijventerreinen. Met uitzondering van Klimmen (Drossaard de Limpensplein) is er ook geen duidelijk centrum met commerciële voorzieningen. Een duidelijke scheiding tussen wonen en werken is daarom niet nodig en leidt alleen maar tot een belemmering bij het verbeteren van de kwaliteit van de leefomgeving.
Voor de gemeente Voerendaal als woongemeente is primair relevant dat een aantrekkelijke leefomgeving goede en veilige ontsluitingen vereist. Enerzijds moeten er goede en snelle (OV) verbindingen zijn met de werk- en studielocaties in Heerlen, Maastricht en Sittard-Geleen. Anderzijds moeten de lokale en regionale voorzieningen bereikbaar zijn.
In dat laatste geval is er aandacht nodig voor de aanwezigheid van (OV) verbindingen tussen de kernen om gebruik te kunnen maken van voorzieningen die er in de eigen kern niet meer zijn. Denk hierbij aan het gegeven dat Klimmen en Ransdaal ook op Valkenburg zijn georiënteerd en Ubachsberg naast Voerendaal-Kunrade ook op Heerlen, Simpelveld en Gulpen. Vanuit dit perspectief is het een gemis dat adequate en rechtstreekse OVvoorzieningen vanuit onze kernen naar het centrum van Voerendaal ontbreken.
Voorst wordt omschreven als ‘het groene hart van de Stedendriehoek’. Steden als Apeldoorn, Deventer en Zutphen liggen vlakbij. Voorst wordt vooral gekenmerkt door haar landelijke ligging, de rust en stilte in een uitgestrekt landelijk gebied.
Vanuit economisch opzicht is de goede bereikbaarheid een sterk punt van onze gemeente. De ontsluiting voor autoverkeer is goed (A1, A50) en wordt nog beter wanneer de A1 is verbreed. Ook de bereikbaarheid via openbaar vervoer is optimaal met drie stations op de spoorlijnen tussen Apeldoorn, Deventer en Zutphen. Daarentegen is de bereikbaarheid van via het Internet nog niet op niveau in het buitengebied.
Wij profiteren vooral van de naburige Hanzesteden en van de nabijheid van de Veluwe, een gebied dat iedereen kent. De andere landschappen in de buurt (zoals Salland) zijn minder algemeen bekend. Wat de gemeente Voorst zo uniek maakt, de combinatie van zoveel verschillende landschapstypen, is minder bekend en moeilijker in te zetten als ‘merk’ dat mensen trekt.
Ten zuiden van de Groene Carré ligt een overgangsgebied naar de landgoederen in de gemeente Brummen, dat veel kansen biedt voor extensieve landbouw en natuurontwikkeling. En dan is er nog het rivierlandschap rond de IJssel, met de buitendijkse ontginningen (de Wilpse Klei, de Voorster Klei) en de uiterwaarden.
Een ander beeldbepalend element in onze gemeente is de snelweg A1, die ons landschap doorsnijdt en tevens zeer goed bereikbaar maakt. De Cleantech Regio heeft een project gemaakt van de komende verbreding van de A1 tussen Apeldoorn en Deventer, waarbij het streven is om de inpassing in het landschap te verbeteren. Voor onze gemeente biedt dat een kans om de afslagen van de snelweg, feitelijk de toegangspoorten waardoor bezoekers ons landschap binnenrijden, te verbeteren en te verfraaien.
De IJssel is een van de belangrijkste landschappelijke ‘dragers‘ in de gemeente Voorst, maar ze heeft in het verleden niet altijd de aandacht gekregen die ze verdient. Naast de landschappelijke schoonheid van deze rivier heeft ze ook veel natuurwaarden te bieden. De IJssel en de uiterwaarden dienen nu vooral als waterberging, ze hebben nog een beperkte recreatieve functie, die we verder willen ontwikkelen waarbij de nadruk komt te liggen op extensieve recreatie.
Vier kernen zijn cultuurhistorisch en ruimtelijk zo bijzonder dat ze als beschermd stads-/dorpsgezicht zijn aangewezen (Broek in Waterland, Marken, Monnickendam en Zuiderwoude). De Waterlanders zijn zich hier terdege van bewust en koesteren deze status. In het bijzonder zijn ook de lintdorpen als waarde benoemd (Ilpendam, Katwoude, Overleek, de Purmer, Uitdam, Watergang en Zuiderwoude). De oude bebouwing in deze kernen heeft een lintvormige structuur die de basis vormde voor de ingebruikname van het omliggende gebied.
Waterland is een aantrekkelijke ruime, groene gemeente met ruim 17.000 inwoners. De woongemeente bestaat uit 10 kernen (Broek in Waterland, Ilpendam, Katwoude, Marken, Monnickendam, Overleek, de Purmer, Uitdam, Watergang en Zuiderwoude). De woningvoorraad in de gemeente is gemiddeld van hoge kwaliteit.
Bereikbaarheid en een goede, veilige verkeersafwikkeling zijn belangrijke items. Door de gemeente lopen twee belangrijke provinciale verbindingswegen (N235 en N247) die Waterland verbinden met de omliggende steden. Inwoners van Waterland hebben daarnaast een goed openbaar vervoersysteem met een hoge frequentie ter beschikking.
De gemeente Waterland beschikt over een verscheidenheid aan natuur, waarvan de natuurgebieden ‘Ilperveld, Varkensland en Oostzanerveld & Twiske’ en het ‘Markermeer & IJmeer’ van internationale betekenis zijn.
De agenda is gericht op de Metropoolregio Amsterdam als een krachtige economische eenheid, die de internationale concurrentie aan kan en waarmee andere regio’s willen samenwerken. De rode draad in de acties is dat ze leiden tot een grotere wendbaarheid, tot meer ruimte om te groeien en te vernieuwen door snel te kunnen inspelen op de veranderende wereld. Voor alle ruimtelijke acties geldt dat de provincies Noord-Holland en Flevoland en de betrokken gemeenten de in deze agenda gemaakte afspraken borgen in hun op te stellen omgevingsvisies en bijbehorende omgevingsverordening.
Voor de kleine kernen Uitdam, Watergang en Zuiderwoude is het uitgangspunt dat een onderzoek naar woningbouwmogelijkheden wordt opgestart. Daarbij wordt, net als bij de grote kernen, een proces gevolgd vergelijkbaar met dat van de omgevingsvisie maar dan op het schaalniveau van de kern.
Voor de kernen Broek in Waterland, Ilpendam, Marken en Monnickendam, wordt samen met de kernraad een onderzoek opgestart naar mogelijkheden voor vergroting van de woningvoorraad; een zoektocht naar kansen voor woningbouw.
Bij de transferpunten in Broek en Waterland en Ilpendam wordt de parkeersituatie gemonitord. Daarbij wordt de nulsituatie gemeten en tevens gekeken naar het effect van de uitvoering van het project ‘Bereikbaarheid Waterland’. Als er overdruk blijft bestaan, dan willen we voorzien in voldoende alternatieve parkeergelegenheid ten behoeve van een optimaal gebruik van het openbaar vervoer en het vrijwaren van parkeervoorzieningen bij de kern voor bewoners en bezoekers van het dorp.
En natuurlijk biedt ook het uitgestrekte waterlandschap van de Gouwzee en het Markermeer de nodige mogelijkheden voor waterrecreatie. Wij gaan voor behoud en versterking van dat waar Waterland al goed in is; het bieden van mogelijkheden voor rustzoekers en sportieve recreanten op land en water. Ruimte wordt geboden voor initiatieven die daarbij aansluiten.